1#1#द्रव्य किसको कहते है?#गुणों और पर्यायों के समूह को द्रव्य कहते हैं ∣#द्रव्य
1#2#गुण किसको कहते है?#द्रव्य के पुरे हिस्से में और उसकी सब हालातों में जो रहता है और जिसमें दूसरा गुण नहीं रहता उसे गुण कहते हैं ∣#गुण
1#3#गुण के कितने भेद है?#दो हैं- एक सामान्यगुण दूसरा विशेष गुण ∣#गुण
1#4#सामन्यगुण किसको कहते है?#जो गुण सब द्रव्यों मैं व्यापता ( समानरूप से रहता) हैं, उसे सामान्य गुण कहते हैं ∣#सामन्यगुण
1#5#विशेषगुण किसको कहते है?#जो सब द्र्व्यों में  नहीं व्यापता उसे विशेषगुण कहते हैं ∣#विशेषगुण
1#6#सामन्यगुण कितने हैं ?#अनेक है  किन्तु उनमे ६ गुण मुख्य हैं ∣ जैसे- अस्तित्व, वस्तुत्व, द्रव्यत्व, प्रमेयत्व, अगुरुलघुत्व, प्रदेशत्व ∣#सामन्यगुण
1#7#अस्तित्वगुण किसको कहते है?#जिस शक्ति के निमित्त से द्रव्य का कभी नाश नहीं होता वस्तु की उस शक्ति को अस्तित्वगुण कहते हैं ∣#अस्तित्वगुण
1#8#वस्तुत्वगुण किसको कहते है?#जिस शक्ति के निमित्त से द्रव्य में अर्थक्रिया होती हैं वस्तु की उस शक्ति को वस्तुत्वगुण कहते हैं, जैसे- घड़े की अर्थक्रिया जलधारण हैं ∣#वस्तुत्वगुण
1#9#द्रव्यत्वगुण किसको कहते है?#जिस शक्ति के निमित्त से द्रव्य सर्वदा एकसा  नहीं रहता और उसकी पर्यायें (हालतें) हमेश बदलती रहती है , वस्तु की उस शक्ति को द्रव्यत्वगुण कहते हैं ∣#द्रव्यत्वगुण
1#10#प्रमेयत्वगुण किसको कहते है?#जिस शक्ति के निमित्त से द्रव्य किसी न किसी ज्ञान का विषय होता हैं, वस्तु की उस शक्ति  को प्रमेयत्वगुण कहते हैं ∣#प्रमेयत्वगुण
1#11#अगुरुलघुत्वगुण किसको कहते है?#जिस शक्ति के निमित्त से द्रव्य की द्रव्यता कायम रहती है अर्थात एक द्रव्य दूसरे द्रव्यरूप नहीं परिणमता और एक गुण दूसरे गुणरूप नहीं परिणमता तथा एक द्रव्य के अनेक या अनन्तगुण बिखर कर जुदे जुदे नहीं हो जाते हैं, वस्तु की उस शक्ति को अगुरुलघुत्व गुण कहते हैं ∣#अगुरुलघुत्वगुण
1#12#प्रदेशत्वगुण किसको कहते है?#जिस शक्ति के निमित्त से द्रव्य का कुछ न कुछ आकर होता हैं ∣ वस्तु की उस शक्ति को प्रदेशत्वगुण कहते हैं ∣#प्रदेशत्वगुण
1#13#द्रव्य  के कितने भेद है?#छह भेद हैं- जीव, पुदगल,धर्म, अधर्म. आकाश और काल ∣#द्रव्य
1#14#जीवद्रव्य किसको कहते है?#जिसमें चेतनागुण रहता, उसे जीवद्रव्य कहते हैं ∣#जीवद्रव्य
1#15#पुदगलद्रव्य किसको कहते है?#जिसमे स्पर्श, रस , गंध, और वर्ण पाये जाते हैं ∣#पुदगलद्रव्य
1#16#पुदगलद्रव्य के कितने भेद है?#दो भेद हैं - एक परमाणु, दूसरा स्कन्ध ∣#पुदगलद्रव्य
1#17#परमाणु  किसको कहते हैं ?#सबसे छोटे पुदगल को परमाणु कहते हैं ∣#परमाणु
1#18#स्कन्ध किसको कहते है?#अनेक परमाणु के बन्ध ( समूह) को स्कंध कहते हैं ∣#स्कन्ध
1#19#बंध किसको कहते है?#अनेक चीजों मैं एकपने का ज्ञान कराने वाले सम्बन्ध विशेष को बांध कहते हैं ∣#बंध
1#20#स्कन्ध के कितने भेद है?#आहारवर्गणा, तैजसवर्गणा, भाषावर्गणा, मनोवर्गणा, कार्मणवर्गणा  आदि २२ भेद हैं ∣#स्कन्ध
1#21#आहारवर्गणा किसको कहते है?#औदारिक ,वैक्रियिक, आहारक इन तीनो शरीररूपजो वर्गणा परिणमति है, उसे आहारवर्गणा  कहते हैं∣#आहारवर्गणा
1#22#औदारिक शरीर किसको कहते है?#मनुष्य व तिर्यंच के स्थूल शरीर को औदारिक शरीर कहते हैं ∣#औदारिक,शरीर
1#23#वैक्रियिकशरीर किसको कहते है?#जिसमें छोटे बड़े, एक अनेक आदि नानाविकार होते हैं एसे देव और नरकियों के शरीर को वैक्रियिकशरीर कहते हैं ∣#वैक्रियिक,शरीर
1#24#आहारकशरीर किसको कहते है?#छट्ठे गुणस्थानवर्ती दि. मुनि के तत्वों  में कोई शंका आदि होने पर उनके मस्तक से जो एक हाथ पुतला निकलता है, उसे आहरक शरीर कहते हैं ∣#आहारक,शरीर
1#25#तैजसवर्गणा किसको कहते है?#औदारिक और वैक्रियिक शरीर को कान्ति देने वाला तैजस शरीर जिस वर्गणा से बनता हैं, उस वर्गणा को तैजस वर्गणा कहते हैं∣#तैजसवर्गणा
1#26#भाषावर्गणा किसे कहते है?#जो शब्दरूप परिणमित हैं, उसे भाषा वर्गणा कहते हैं ∣#भाषावर्गणा
1#27#कार्मणवर्गणा किसे कहते है?#जो कार्मणशरीररूप  परिणमित हैं , उस वर्गणा को कार्मणवर्गणा कहते हैं ∣#कार्मणवर्गणा
1#28#मनोवर्गणा किसे कहते है?#अ - जो द्रव्यमनरूप परिणमती है, उसे मनोवर्गणा कहते हैं ∣#मनोवर्गणा
1#29#कार्मणशरीर किसे कहते है?#ज्ञानावर्णादि अष्टकर्मों के समूह को कार्मणशरीर कहते हैं ∣#कार्मण,शरीर
1#30#तैजस, कार्मणशरीर किसके होते है?#तैजस और कार्मणशरीर सभी संसारी जीवों के होते हैं ∣#तैजस,कार्मणशरीर
1#31#धर्मद्रव्य किसे कहते हैं ?#जो द्रव्य गतिरूप परिणत जीव और पुद्गल को गमन में सहकारी होता हैं उसे धर्मद्रव्य कहते हैं∣ जैसे-मछली के लिये जल ∣#धर्मद्रव्य
1#32#अधर्मद्रव्य किसे कहते हैं ?#जो द्रव्य गतिपूर्वक स्थितिरूप परिणमते जीव तथा पुदगल को स्थिति में सहकारी होता हैं उसे अधर्मद्रव्य कहते हैं ∣#अधर्मद्रव्य
1#33#आकाशद्रव्य किसे कहते हैं ?#जो जीवादिक पांच द्रव्यों को ठहरने के लिये जगह ( स्थान) देता हैं उसे आकाशद्रव्य कहते हैं∣#आकाशद्रव्य
1#34#कालद्रव्य किसे कहते हैं ?#जो जीवादिक द्रव्यों के परिणमन में सहकारी होता हैं उसे कालद्रव्य कहते हैं ∣ जैसे- कुम्हार के चाक के घूमने के लिये लोहे की कील∣#कालद्रव्य
1#35#कालद्रव्य के कितने भेद हैं ?#दो हैं -  एक निश्चयकाल दूसरा व्यवहारकाल ∣#कालद्रव्य
1#36#निश्चयकाल किसे कहते हैं ?#कालद्रव्य को निश्चयकाल कहते हैं ∣#निश्चयकाल
1#37#व्यवहारकाल किसे कहते हैं ?#कालद्रव्य की घड़ी, दिन , मास आदि पर्यायों को व्यवहारकाल कहते हैं ∣#व्यवहारकाल
1#38#पर्याय किसे कहते हैं ?#गुण के विकार को पर्याय कहते हैं ∣#पर्याय
1#39#पर्याय के कितने भेद हैं ?#दो हैं - व्यञ्जनपर्याय और अर्थपर्याय ∣#पर्याय
1#40#व्यञ्जनपर्याय किसे कहते हैं ?#प्रदेशत्व गुण के विकार को व्यञ्जनपर्याय कहते हैं ∣#व्यञ्जनपर्याय
1#41#व्यंजनपर्याय के कितने भेद हैं ?#दो है- स्वभावव्यञ्जनपर्याय और विभावव्यञ्जनपर्याय∣#व्यंजनपर्याय
1#42#स्वाभावव्यञ्जनपर्याय किसको कहते हैं ?#बिना दूसरे निमित्त के जो व्यंजनपर्याय होती है∣ जैसे- जीव की सिद्धपर्याय∣#स्वाभावव्यञ्जनपर्याय
1#43#विभावव्यञ्जनपर्याय किसको कहते हैं ?#दूसरे निमित्त से जो व्यञ्जनपर्याय होती है, उसे विभाव व्यञ्जनपर्याय कहते हैं ∣ जैसे- जीव की नरकादिपर्याय ∣#विभावव्यञ्जनपर्याय
1#44#अर्थपर्याय किसको कहते हैं ?#प्रदेशवत्व गुण के सिवाय अन्य समस्त गुणों के विकार को अर्थपर्याय कहते हैं ∣#अर्थपर्याय
1#45#अर्थपर्याय के कितने भेद हैं ?#दो हैं - स्वभाव अर्थपर्याय और विभाव अर्थपर्याय ∣#अर्थपर्याय
1#46#स्वभावअर्थपर्याय किसको कहते हैं ?#बिना दूसरे निमित्त के जो अर्थपर्याय होती है उसे स्वभाव अर्थपर्याय कहते है , जैसे जीव का केवलज्ञान ∣#स्वभावअर्थपर्याय
1#47#विभाव अर्थपर्याय किसे कहते हैं ?#परनिमित्त से जो अर्थपर्याय होती है, उसे विभाव अर्थपर्याय कहते हैं ∣ जैसे- जीव के रागद्वेष आदिक ∣#विभावअर्थपर्याय
1#48#उत्पाद किसको कहते हैं ?#द्रव्य में नवीन पर्याय की उत्पत्ति को उत्पाद कहते हैं ∣#उत्पाद
1#49#व्यय किसको कहते हैं ?#द्रव्य की पूर्व पर्याय के विनाश को व्यय कहते हैं ∣#व्यय
1#50#ध्रोव्य किसको कहते हैं ?#प्रत्यभिज्ञान की कारणभूत द्रव्य की किसी अवस्था की नित्यता ( नियतता ) को ध्रौव्य कहते हैं ∣#ध्रौव्य
1#51#द्रव्यो में विशेषगुण कौन- कौन से हैं?#जीवद्रव्य में चेतना, सम्यक्त्व, चारित्र इत्यादि∣ पुदगल द्रव्य में स्पर्श, रस, गन्ध , वर्ण ∣ धर्मद्रव्य में गतिहेतुत्व ∣अधर्मद्रव्य में स्थितिहेतुत्व, आकाशद्रव्य में अवगाहन हेतुत्व और कालद्रव्य में परिणमनहेतुत्व वगैरह ∣#द्रव्यो,विशेषगुण
1#52#आकाश के कितने भेद हैं ?#आकाश एक ही अखण्ड द्रव्य हैं ∣#आकाश
1#53#आकाश कहाँ पर हैं ?#आकाश सर्वव्यापी हैं ∣#आकाश
1#54#लोकाकाश किसको कहते हैं ?#जहाँ तक जीव, पुदगल, धर्म, अधर्म, आकाश और काल ये छहों ही द्रव्य हैं, उस स्थान को लोकाकाश कहते हैं ∣#लोकाकाश
1#55#अलोकाकाश किसको कहते हैं ?#लोक से बाहर के आकाश को अलोकाकाश कहते हैं ∣#अलोकाकाश
1#56#लोक की मोटाई, ऊँचाई, चौड़ाई कितनी हैं ?#लोक की मोटाई उत्तर और दक्षिण दिशा में सब जगह सात राजू  हैं, चौड़ाई पूर्व और पश्चिम दिशा में मूल में (निचे जड़ में ) सात राजू है ऊपर क्रम से घटकर सात राजू की ऊंचाई पर चौड़ाई एक राजू हैं ∣ फिर क्रम से बढ़कर साढ़े दश राजू की ऊंचाई पर चौड़ाई पांच राजू हैं, फिर क्रम से घटकर चौदह राजू की ऊंचाई पर चौड़ाई एक राजू है, उर्ध्व और अधोदिशा में चौड़ाई चौदह राजू हैं ∣#लोक
1#57#धर्म तथा अधर्मद्रव्य खण्डरूप हैं या अखण्डरूप हैं और इनकी स्थिति कहाँ हैं?#धर्म और अधर्म दोनों एक-एक अखण्ड द्रव्य हैं और दोनों ही समस्त लोकाकाश में व्याप्त हैं ∣#धर्म,अधर्मद्रव्य
1#58#प्रदेश किसको  कहते हैं ?#आकाश के जितने हिस्से को एक पुदगल परमाण रोकता हैं, उसे प्रदेश कहते है।#प्रदेश
1#59#कालद्रव्य कितने भेदरूप हैं  और उनकी स्थिति कहाँ हैं ?#लोकाकाश के जितने प्रदेश हैं, उतने ही कालद्रव्य हैं क्योंकि लोकाकाश के एक-एक प्रदेश पर एक- एक कालद्रव्य ( कालाणु ) स्थित  है।#कालद्रव्य
1#60#पुदगलद्रव्य कितने हैं और उनकी स्थिति कहाँ है ?#पुदगल द्रव्य अनन्तानन्त हैं और वे समस्त लोकाकाश में भरे हुये हैं।#पुदगलद्रव्य,पुदगल
1#61#जीवद्रव्य कितने हैं और कहाँ हैं ?#जीवद्रव्य अनन्तानन्त हैं और वे समस्त लोकाकाश में भरे हुये हैं।#जीवद्रव्य,जीव
1#62#एक जीव कितना बड़ा है ?#एक जीव प्रदेशों की अपेक्षा लोकाकाश क के बराबर है परन्तु संकोच विस्तार के कारण अपने शरीर प्रमाण है।  और मुक्तजीव अंत के शरीरप्रमाण है।#जीव
1#63#लोकाकाश के बराबर कौन सा जीव है ?#मोक्ष जाने के पूर्व समुद्घात करने वाला जीव लोकाकाश के बराबर होता है।#लोकाकाश
1#64#समुद्घात किसको कहते है ?#मूल शरीर को छोड़े बिना जीव के प्रदेशों के शरीर से बाहर निकलने को समुद्घात कहते हैं।#समुद्घात
1#65#अस्तिकाय किसको कहते हैं ?#बहुप्रदेशी द्रव्य को अस्तिकाय कहते हैं।#अस्तिकाय
1#66#अस्तिकाय कितने हैं ?#पांच हैं- जीव, पुदगल, धर्म , अधर्म और आकाश।  इन पांचों द्रव्यों को अस्तिकाय कहते हैं।  कालद्रव्य बहुप्रदेशी नहीं हैं , इसलिए वह अस्तिकाय भी नहीं है।#अस्तिकाय
1#67#यदि पुदगलपरमाणु एकप्रदेशी है, तो वह अस्तिकाय कैसे हुआ ?#पुदगलपरमाण शक्ति की अपेक्षा से अस्तिकाय है।  अर्थात स्कन्धरूप में होकर बहुप्रदेशी हो जाता है , इसलिये उपचार ( शक्ति) से अस्तिकाय है।#पुदगल,परमाणु,अस्तिकाय
1#68#अनुजीवी गुण किसको कहते हैं ?#वस्तु के भावस्वरूप गुणों को अनुजीवी गुण कहते हैं। जैसे- सम्यक्त्व, चारित्र, सुख, चेतना , स्पर्श, रस, गन्ध, वर्ण आदिक।#अनुजीवी
1#69#प्रतिजीवी गुण किसको कहते हैं ?#वस्तु के अभावस्वरूप धर्म या गुण को प्रतिजीवी गुण कहते है।  जैसे- नास्तित्व, अमूर्त्तत्व, अचेतनत्व वगैरह।#प्रतिजीवी
1#70#अभाव किसको कहते हैं ?#एक पदार्थ की दूसरे पदार्थ में गैरमौजूदगी को आभाव कहते हैं।#अभाव
1#71#अभाव के कितने भेद हैं ?#चार हैं - प्रागभाव, प्रध्वंसाभाव, अन्योन्याभाव और अत्यन्ताभाव।#अभाव
1#72#प्रागभाव किसको कहते हैं ?#वर्तमान पर्याय का  पूर्व पर्याय में आभाव को प्रागभाव कहते हैं।#प्रागभाव
1#73#प्रध्वंसाभाव किसको कहते हैं ?#आगामी पर्याय में वर्तमान पर्याय के अभाव को प्रध्वंसाभाव कहते हैं।#प्रध्वंसाभाव
1#74#अन्योन्याभाव किसको कहते हैं ?#पुदगल द्रव्य की एक वर्तमान पर्याय में दूसरे पुदगल की वर्तमान पर्याय के आभाव को  अन्योन्याभाव कहते हैं।#अन्योन्याभाव
1#75#अत्यन्ताभाव किसको कहते हैं ?#एकद्रव्य में दूसरे द्रव्य के अभाव को अत्यन्ताभाव कहते हैं।#अत्यन्ताभाव
1#76#जीव के अनुजीवी गुण कौन से हैं ?#चेतना, सम्यक्त्व, चारित्र , सुख, वीर्य, भव्यत्व, अभव्यत्व , जीवत्व, वैभाविक, कर्तत्व,  भोकतत्व वगैरह अनन्त अनुजीवी गुण हैं।#जीव,अनुजीवी
1#77#जीव के प्रतिजीवी गुण कौन से हैं ?#अव्याबाधत्व , अवगाहनत्व, अगुरुलघुत्व , सूक्ष्मत्व, नास्तित्व इत्यादि।#जीव,प्रतिजीवी
1#78#चेतना किसको कहते हैं ?#जिसमे पदार्थों का प्रतिभास ( देखना या जानना) होता हैं उसे चेतना कहते है।#चेतना
1#79#चेतना के कितने भेद हैं ?#दों हैं - दर्शनचेतना और ज्ञानचेतना।#चेतना
1#80#दर्शन चेतना किसे कहते हैं ?#जिसमें महासत्ता ( सामन्य ) का प्रतिभास ( निराकार झलक ) होता है, उसे दर्शनचेतना कहते है।#दर्शनचेतना
1#81#महासत्ता किसको कहते हैं ?#समस्त पदार्थोँ के अस्तित्वगुण को ग्रहण करने वाली सत्ता को महासत्ता कहते हैं।#महासत्ता
1#82#ज्ञानचेतना किसको कहते हैं ?#अवान्तरसत्ताविशिष्ट विशेष पदार्थ को विषय करने वाली चेतना को ज्ञानचेतना कहते हैं।#ज्ञानचेतना
1#83#अवान्तरसत्ता किसको कहते हैं ?#किसी विवक्षित पदार्थ की सत्ता को अवतरसत्ता कहते हैं।#अवान्तरसत्ता
1#84#दर्शनचेतना के कितने भेद हैं ?#चार हैं - चक्षुदर्शन, अचक्षुदर्शन, अवधिदर्शन और केवलदर्शन।#दर्शनचेतना
1#85#ज्ञानचेतना के कितने भेद हैं ?#पाँच हैं- मतिज्ञान, श्रुतज्ञान, अवधिज्ञान, मनःपर्ययज्ञान और केवलज्ञान।#ज्ञानचेतना
1#86#मतिज्ञान किसको कहते हैं ?#इन्द्रिय और मन की सहायता से जो ज्ञान होता है, उस ज्ञान को मतिज्ञान कहते है।#मतिज्ञान
1#87#मतिज्ञान के कितने भेद हैं ?#दो हैं - सांव्यवाहरिक प्रत्यक्ष और परोक्ष।#मतिज्ञान
1#88#परोक्षमतिज्ञान के कितने भेद हैं ?#चार हैं- स्मृति, प्रत्यभिज्ञान, तर्क, अनुमान, और आगम।#परोक्षमतिज्ञान
1#89#मतिज्ञान के दूसरी तरह से कितने भेद है?#चार हैं- अवग्रह, ईहा , अवाय और धारणा।#मतिज्ञान
1#90#अवग्रह किसे कहते है?#दर्शन के पश्चात हुये शुक्ल कृष्ण आदि रूपविशेष के ज्ञान को अवग्रह ज्ञान कहते है. जैसे- नेत्र से सफेदरूप का ज्ञान।#अवग्रह
1#91#ईहाज्ञान किसको कहते हैं ?#अवग्रह से ज्ञात पदार्थ से विषय में उत्पन्न हुये संशय को दूर करते हुये विशेष जानने की इच्छा या जिज्ञासा को ईहा कहते हैं।  जैसे - अवग्रह से ज्ञात वस्तु पताका होना चाहिये,  ऐसी जिज्ञासा।  यह ज्ञान इतना कमजोर है कि किसी पदार्थ का  ईहा ज्ञान होकर छूट जाय, तो उसके विषय में कालान्तर  में संशय और विस्मरण हो जाता है।#ईहा
1#92#अवाय किसको कहते हैं ?#ईहा से ज्ञात पदार्थ में यह वही है , अन्य नहीं है , ऐसे मजबूत ज्ञान को अवाय कहते है।  जैसे- यह पताका ही है अन्य नहीं।  अवाय से ज्ञात पदार्थ में संशय तो नहीं होता किन्तु विस्मरण हो सकता है।#अवाय
1#93#धारणा किसको कहते हैं ?#जिस ज्ञान से ज्ञात पदार्थ में कालान्तर में संशय तथा विस्मरण नहीं होता उसे धारणा कहते हैं।#धारणा
1#94#मतिज्ञान के विषयभूत पदार्थों के कितने भेद हैं ?#दो हैं - व्यक्त और अव्यक्त।#मतिज्ञान
1#95#अवग्रहादिक ज्ञान दोनों ही प्रकार के पदार्थों में होते हैं या कैसे ?#व्यक्त पदार्थ के अवग्रहादिक चारों ही ज्ञान होते हैं परन्तु अव्यक्त पदार्थ का केवल अवग्रहज्ञान ही होता है।#अवग्रहादिक
1#96#अर्थावग्रह किसे कहते हैं ?#व्यक्त पदार्थ अवग्रह को अर्थावग्रह कहते हैं।#अर्थावग्रह
1#97#व्यञ्जनावग्रह किसे कहते हैं ?#अव्यक्त पदार्थ के अवग्रह को व्यञ्जनावग्रह कहते हैं।#व्यञ्जनावग्रह
1#98#व्यञ्जनावग्रह अर्थावग्रह की तरह सब इन्द्रियों और मन द्वारा होता हैं या कैसे ?#व्यञ्जनावग्रह चक्षु और मन के सिवाय शेष सभी इन्द्रियों से होता है।#व्यञ्जनावग्रह,अर्थावग्रह
1#99#व्यक्त और अव्यक्त पदार्थो के कितने भेद हैं ?#दोनों प्रकार में पदार्थों के बारह भेद हैं - एक, बहु, बहुविध, क्षिप्र, अक्षिप्र, निः सृत, अनिः सृत, उक्त, अनुक्त, ध्रुव और अध्रुव ।#व्यक्त,अव्यक्त
1#100#श्रुतज्ञान किसे कहते है ?#जो इन्द्रियों और मन की सहायता से, मतिज्ञान द्वारा ज्ञात पदार्थ को विशेषरूप  से जानता है, उसे श्रुतज्ञान कहते हैं।#श्रुतज्ञान
1#101#दर्शन कब होता है ?#ज्ञान के पहिले दर्शन होता है।  बिना दर्शन के अल्पज्ञ जनों के ज्ञान नहीं होता। परन्तु सर्वज्ञदेव के दर्शन और ज्ञान साथ होते हैं।#दर्शन
1#102#चक्षुदर्शन किसे कहते है ?#नेत्रजन्य मतिज्ञान से पहिले होने वाले सामान्य प्रतिभास या अवलोकन को चक्षुदर्शन कहते हैं।#चक्षुदर्शन
1#103#अचक्षुदर्शन किसे कहते है ?#चक्षु (नेत्र) के सिवाय अन्य इन्द्रियों और मनसम्बन्धी मतिज्ञान के पहिले होने वाले सामान्य अवलोकन को अचक्षुदर्शन कहते हैं।#अचक्षुदर्शन
1#104#अवधिदर्शन किसे कहते है ?#अवधिज्ञान से पहिले होने वाले सामान्य अवलोकन को अवधिदर्शन कहते हैं।#अवधिदर्शन
1#105#केवलदर्शन किसे कहते है ?#केवलज्ञान के साथ होने वाले सामान्य अवलोकन को केवलदर्शन कहते हैं।#केवलदर्शन
1#106#सम्यक्त्वगुण किसे कहते है ?#जिस गुण के प्रगट होने पर अपने शुद्ध आत्मा की प्रतीति (श्रद्धान,श्रद्धा या विश्वास) होती है उसको सम्यक्त्वगुण कहते हैं।#सम्यक्त्वगुण
1#107#चारित्र किसे कहते है ?#बाहय और आभ्यन्तर क्रिया के निरोध से प्रादुभूत आत्मा की शुद्धिविशेष को चारित्र कहते हैं।#चारित्र
1#108#बाह्य क्रिया किसे कहते है ?#हिंसा करना, झूठ बोलना, चोरी करना, मैथुन करना और परिग्रहसचय करना।#बाह्य,क्रिया
1#109#आभ्यन्तर क्रिया किसे कहते है ?#योग और कषाय को आभ्यन्तर क्रिया कहते हैं।#आभ्यन्तर,क्रिया
1#110#योग किसे कहते है ?#मन वचन के निमित्त से आत्मा के प्रदेशों के चंचल होने को योग कहते हैं।#योग
1#111#कषाय किसे कहते है ?#क्रोध मान माया लोभ रूप आत्मा के विभाव परिणामों को कषाय कहते हैं।#कषाय
1#112#चारित्र के कितने भेद हैं ?#चार हैं- स्वरूपाचारणचारित्र , देशचारित्र, सकलचारित्र और यथाख्यातचारित्र।#चारित्र
1#113#स्वरूपाचरणचारित्र किसे कहते हैं ?#शुद्धात्मानुभव के अबिनाभावी चारित्र विशेष को स्वरुपाचरणचारित्र कहते हैं।#स्वरूपाचरणचारित्र
1#114#देशचारित्र किसे कहते हैं ?#श्रावक के व्रतों को देशचारित्र  कहते हैं।#देशचारित्र
1#115#सकलचारित्र किसे कहते हैं ?#मुनियों के व्रतों को सकलचारित्र कहते हैं।#सकलचारित्र
1#116#यथाख्यातचारित्र किसे कहते हैं ?#कषायोंके सर्वथा अभाव से प्रादुभूत आत्मा की शुद्धिविशेष को यथाख्यातचारित्र  कहते हैं।#यथाख्यातचारित्र
1#117#सुख किसे कहते हैं ?#आहलादस्वरूप आत्मा के परिणामविशेष  को सुख कहते हैं।#सुख
1#118#वीर्य किसे कहते है ?#आत्मा की शक्ति( बल) को वीर्य कहते हैं।#वीर्य
1#119#भव्यत्वगुण किसे कहते है ?#जिस शक्ति के निमित्त से आत्मा में सम्यग्दर्शन, सम्यग्ज्ञान और सम्यक्चारित्र प्रगट होने की योग्यता होती है. उसे भव्यत्वगुण कहते हैं।#भव्यत्वगुण
1#120#अभव्यत्वगुण किसे कहते हैं ?#जिस शक्ति के निमित्त से आत्मा में सम्यग्दर्शन, सम्यग्ज्ञान और सम्यक्चारित्र प्रगट होने की योग्यता नहीं होती , उसे अभव्यत्वगुण कहते हैं।#अभव्यत्वगुण
1#121#जीवत्वगुण किसे कहते है ?#जिस शक्ति के निमित्त से आत्मा प्राणधारण करता है, उसे जीवत्व गुण कहते है।#जीवत्वगुण
1#122#प्राण किसे कहते है ?#जिनके सहयोग से यह जीव जीवित अवस्था को प्राप्त होता है और वियोग से मरण अवस्था को प्राप्त होता है, उन्हें प्राण कहते हैं।#प्राण
1#123#प्राण के कितने भेद हैं ?#दो हैं - द्रव्यप्राण और भावप्राण।#प्राण
1#124#द्रव्यप्राण के कितने भेद हैं ?#दश हैं - मन, वचन, काय , स्पर्शनइन्द्रिय, रसनाइन्द्रिय, घ्राणइन्द्रिय, चक्षुरिन्द्रिय, श्रोत्रइन्द्रिय, स्वासोच्छ् वास, आयु।#द्रव्यप्राण
1#125#भावप्राण किसे कहते है ?#आत्मा की जिस शक्ति के निमित्त से इन्द्रियादिक अपने कार्य में प्रवृत होते हैं , उसे भावप्राण कहते हैं।#भावप्राण
1#126#किस जीव के  कितने प्राण होते हैं ?#एकेन्द्रिय जीवके चार प्राण- स्पर्शनेन्द्रिय, कायबल, स्वासोच्छ् वास और आयु।  द्वीन्द्रिय के छह गुण- स्पर्शनेन्द्रिय, कायबल, स्वासोच्छ् वास, आयु, रसनेन्द्रिय और वचन।  त्रीन्द्रिय के सात प्राण- पूर्वोक्त छह और घ्राणेन्द्रिय। चतुरिन्द्रिय के आठ प्राण पूर्वोक्त सात और एक चक्षुरिन्द्रिय।  पंचेन्द्रिय असैनो के नौ प्राण पूर्वोक्त आठ और एक श्रोत्रइन्द्रिय।सैनी पंचेन्द्रिय के दश प्राण पूर्वोक्त ९ और एक मन।#जीव,प्राण
1#127#भावप्राण के कितने भेद हैं ?#दो भेद हैं- भावेन्द्रिय और बलप्राण।#भावप्राण
1#128#भावेन्द्रिय के कितने भेद हैं ?#पांच हैं - स्पर्शन, रसना, घ्राण, चक्षु और श्रोत्र।#भावेन्द्रिय
1#129#बलप्राण के कितने भेद हैं ?#तीन हैं - मनोबल, वचनबल , कायबल।#बलप्राण
1#130#वैभाविकगुण किसे कहते है ?#जिस शक्ति के निमित्त से दूसरे द्रव्य से सम्बन्ध होने पर आत्मा में विभावपरिणति होती है, उसे वैभाविक गुण कहते हैं।#वैभाविकगुण
1#131#अव्याबाध प्रतिजीवीगुण किसे कहते है ?#साता और असातारूप आकुलता के अभाव को अव्याबाध प्रतिजीवी गुण कहते हैं।#अव्याबाध,प्रतिजीवीगुण
1#132#अवगाह प्रतिजीवी गुण किसे कहते है ?#परतन्त्रता के अभाव को अवगाह प्रतिजीवी गुण कहते हैं।#अवगाह,प्रतिजीवीगुण
1#133#अगुरुलघुत्व प्रतिजीवी गुण किसे कहते है ?#उच्चता और नीचता के अभाव को अगुरुलघुत्व प्रतिजीवीगुण कहते हैं।#अगुरुलघुत्व,प्रतिजीवीगुण
1#134#सूक्ष्मत्व प्रतिजीवी गुण किसे कहते है ?#इन्द्रियोंके विषयरूप स्थूलता के अभाव को सूक्ष्मत्व प्रतिजीवीगुण कहते हैं।#सूक्ष्मत्व,प्रतिजीवीगुण
2#1#जीव के कितने भेद हैं ?#दो हैं - संसारी और मुक्त।#जीव
2#2#संसारी जीव किसे कहते हैं ?#कर्मसहित जीव को संसारी जीव कहते हैं।#संसारी,जीव
2#3#मुक्त जीव किसे कहते हैं ?#कर्मरहित जीव को मुक्तजीव कहते हैं।#मुक्त,जीव
2#4#कर्म किसे कहते हैं ?#जीव के रागद्वेषादिक परिणामों के निमित्तसे कार्मणवर्गणारुप जो पुदगलस्कन्ध जीव के साथ सम्बन्ध को प्राप्त ( सम्बद्ध ) होता हैं , उन्हें कर्म कहते हैं।#कर्म
2#5#बन्ध के कितने भेद हैं ?#प्रकृतिबन्ध, प्रदेशबन्ध, स्थितिबन्ध , अनुभागबन्ध।#बन्ध
2#6#चार प्रकार के बन्धों का कारण ?#प्रकृति और प्रदेशबन्ध योग से होते हैं।  स्थिति और अनुभाग बन्ध  कषाय से होते हैं।#बन्ध
2#7#प्रकृतिबन्ध किसे कहते हैं ?#आत्मामें  एकक्षेत्रावगहित ततत्तस्वाभाव वाले कर्माशोंमें ज्ञानादिक के आवृत करने का स्वाभाव पड़ जाने को प्रकृतिबन्ध कहते हैं।#प्रकृतिबन्ध
2#8#प्रकृतिबन्ध के कितने भेद हैं ?#आठ हैं - ज्ञानावरण १, दर्शनावरण २, वेदनीय ३, मोहनीय ४, आयु ५, नाम ६, गोत्र ७, और अंतराय ८।#प्रकृतिबन्ध
2#9#ज्ञानावरण किसे कहते हैं ?#जिस  उदय से आत्मा के ज्ञानगुण का घात होता हैं , उसे ज्ञानावरणकर्म कहते हैं।#ज्ञानावरण
2#10#ज्ञानावरण कर्म के कितने भेद हैं ?#पांच हैं - मतिज्ञानावरण , श्रुतज्ञानावरण, अवधिज्ञानावरण, मनःपर्ययज्ञानावरण और केवलज्ञानावरण।#ज्ञानावरण
2#11#दर्शनावरण कर्म किसे कहते हैं ?#जिस कर्म के उदय से आत्मा के दर्शनगुण का घात होता है , उसे दर्शनावरणकर्म कहते हैं।#दर्शनावरण
2#12#दर्शनावरणकर्म के कितने भेद हैं ?#चक्षुर्दर्शनावरण, अचक्षुर्दर्शनावरण, अवधिदर्शनावरण, केवलदर्शनावरण, निद्रा, निद्रा- निद्रा, प्रचला, प्रचला- प्रचला और स्त्यानगृद्धि।#दर्शनावरण
2#13#वेदनीयकर्म किसे कहते हैं ?#जिस कर्मके उदय से जीव के आकुलता होती है, अथवा जिस कर्मके क्षय से आत्मा के अव्याबाध गुण का घात नहीं होता उसे वेदनीयकर्म कहते हैं।#वेदनीय
2#14#वेदनीयकर्म के कितने भेद हैं ?#दो हैं - सातावेदनीय और असातावेदनीय।#वेदनीय
2#15#मोहनीयकर्म किसे कहते हैं ?#जिस कर्म के उदय से आत्मा के सम्यक्त्व और चारित्र  गुणका घात होता है , उसे मोहनीयकर्म कहते हैं।#मोहनीय
2#16#मोहनीयकर्म के कितने भेद हैं ?#दों  हैं - दर्शनमोहनीय और चारित्रमोहनीय।#मोहनीय
2#17#दर्शनमोहनीयकर्म किसे कहते हैं ?#जिस कर्मके उदय से आत्मा के सम्यक्त्वगुण का घात होता है, उसे दर्शनमोहनीय कर्म कहते हैं।#दर्शनमोहनीय
2#18#दर्शनमोहनीय कर्म के कितने भेद हैं ?#तीन हैं - मिथ्यात्व सम्यङ् मिथ्यात्व और सम्यकप्रकृति।#दर्शनमोहनीय
2#19#मिथ्यात्व किसे कहते हैं ?#जिस कर्म के उदय से जीव के अतत्त्वश्रद्धान होता है , उसे मिथ्यात्व कहते हैं।#मिथ्यात्व
2#20#सम्यग्मिथ्यात्व किसे कहते हैं ?#जिस कर्म के उदय से मिले हुये परिणाम होते है जिनको न तो सम्यक्त्वरूप कह सकते हैं और न मिथ्यात्वरूप, उन्हें सम्यङ् मिथ्यात्व कहते हैं।#सम्यग्मिथ्यात्व
2#21#सम्यकप्रकृति किसे कहते हैं ?#जिस कर्म के उदय  सम्यक्त्वगुण का मूलघात तो नहीं होता, परन्तु उसमें चल मलादिकदोष उत्पन्न होते है, उसे सम्यक्प्रकृति कहते हैं।#सम्यकप्रकृति
2#22#चारित्रमोहनीय किसे कहते हैं ?#जिस कर्म के उदय से आत्माके चारित्रगुण का घात होता है उसे चारित्रमोहनीय कहते हैं।#चारित्रमोहनीय
2#23#चारित्रमोहनीय के कितने  भेद हैं ?#दो हैं - कषायवेदनीय और अकषायवेदनीय ( नोकषाय ) |#चारित्रमोहनीय
2#24#कषाय के कितने  भेद हैं ?#सोलह- अनन्तानुबंधी क्रोध, अनंतानुबंधी मान, अनंतानुबंधी माया, अनंतानुबंधी लोभ, अप्रत्यख्यानावरण क्रोध, अप्रत्यख्यानावरण मान, अप्रत्यख्यानावरण माया, अप्रत्यख्यानावरण लोभ, प्रत्यख्यानावरण क्रोध, प्रत्यख्यानावरण मान, प्रत्यख्यानावरण माया, प्रत्यख्यानावरण लोभ, संज्वलन क्रोध, संज्वलन मान, संज्वलन माया, संज्वलन लोभ।#कषाय
2#25#नोकषाय के कितने  भेद हैं ?#नव भेद हैं।  हास्य, रति, अरति, शोक, भय, जुगुप्सा, स्त्रीवेद, पुरुषवेद, नपुंसकवेद।#नोकषाय
2#26#अनन्तानुबंधी क्रोध मान माया लोभ किसे कहते हैं ?#जिस कर्म के उदय से आत्मा के स्वरुपाचरणचारित्र  का घात होता है, उसे अनंतानुबंधी क्रोध मन माया लोभ कहते हैं।#अनन्तानुबंधी,क्रोध,मान,माया,लोभ
2#27#अप्रत्याख्यानावरण क्रोधादि किसे कहते हैं ?#जिस कर्म के उदय से देशचारित्र (श्रावकव्रत) का घात होता है , उसे अप्रत्याख्यानावरण क्रोध मान माया लोभ कहते हैं।#अप्रत्याख्यानावरण,क्रोध,मान,माया,लोभ
2#28#प्रत्याख्यानावरण क्रोधादि किसे कहते हैं ?#जिस कर्म के उदय से आत्मा के सकलचारित्र ( मुनिव्रत) का घात होता है उसे प्रत्याख्यानावरण क्रोध मान माया लोभ कहते हैं।#प्रत्याख्यानावरण,क्रोध,मान,माया,लोभ
2#29#संज्वलन क्रोध मान माया लोभ और नोकषाय किसको कहते हैं ?#जिसके उदय से आत्मा के यथाख्यातचारित्र का घात होता है, उसे संज्वलन और नोकषाय कहते हैं।#संज्वलन,क्रोध,मान,माया,लोभ,नोकषाय
2#30#आयुकर्म किसे कहते हैं ?#जिस कर्म के उदय से आत्मा नारक, तिर्यञ्च, मनुष्य और देव के शरीर में रुका रहता है , उसे आयुकर्म कहते है. अथवा आयुकर्म के निमित्त से आत्मा के अवगाहगुण का घात होता है।#आयुकर्म
2#31#आयुकर्म के कितने  भेद हैं ?#चार भेद हैं।  नरकायु, तिर्यगायु, मनुष्यायु, देवायु।#आयुकर्म
2#32#नामकर्म किसे कहते हैं ?#जिस कर्म के उदय से जीव गत्यादिक नानारूप परिणमता है, अथवा शरीरादिक बनता है।  अथवा जिस कर्म के उदय से आत्मा सूक्ष्मत्व का घात होता है।#नामकर्म
2#33#नामकर्म के कितने  भेद हैं ?#तिरानवे भेद हैं। चारगति ( नरक, तिर्यञ्च, मनुष्य, देव) पांच जाति (एकेन्द्रिय, द्वीन्द्रिय, त्रीन्द्रिय, चतुरिन्द्रिय, पंचेन्द्रिय ) पांच शरीर ( औदारिक , वैक्रियिक, आहारक, तैजस , कार्मण) तीन अंगोपांग ( औदारिक, वैक्रियिक, आहारक) एक निर्माण।\nपांच बन्धन कर्म ( औदारिकबन्धन , वैक्रियिकबन्धन, आहारकबन्धन, तैजसबन्धन , कार्मणबन्धन) पांच संघात ( औदारिक , वैक्रियिक, आहारक, तैजस , कार्मण) छह संस्थान ( समचतुरस्त्र संस्थान, न्यग्रोधपरिमण्डलसंस्थान, कुब्जकसंस्थान, स्वातिसंस्थान, वामनसंस्थान, हुड़कसंस्थान) छह संहनन ( वज्रऋषभनाराच संहनन, वज्रनारसच संहनन, नराचसंहनन, अर्धनाराच संहनन, कीलक संहनन, असंप्राप्तासृपाटिका संहनन।\n पांच वर्ण कर्म ( कृष्ण, नील, रक्त, पीत, स्वेत) दो गन्ध कर्म ( सुगन्ध, दुर्गन्ध) पांच रस कर्म ( खट्टा, मीठा, कड़ुआ, कषायला, चरपरा ) आठ स्पर्श ( कठोर, कोमल. रुखा, चिकना, हलका, भारी, ठंडा, गरम ) चार आनुपूवर्य, ( नरक देव तिर्यंच मनुष्य) एक अगुरुलघु कर्म एक उपघातकर्म, एक परघातकर्म, एक आतपकर्म, एक उद्योतकर्म।\nदो विहायोगति  ( एक प्रशस्त, दूसरी अप्रशस्त ) एक उच्छवास , एक त्रस , एक स्थावर, एक बादर, एक सूक्ष्म, एक पर्याप्तनामकर्म, एक अपर्याप्त नामकर्म, एक प्रत्येक नामकर्म,एक साधारण नामकर्म। \nएक स्थिर नामकर्म, एक अस्थिर नामकर्म, एक शुभ नामकर्म, एक अशुभ नामकर्म, एक सुभग नामकर्म, एक दुर्भग नामकर्म,एक सुस्वर नामकर्म, एक दुःस्वर नामकर्म, एक आदेय नामकर्म, एक अनादेय नामकर्म, एक यशःकीर्ति नामकर्म, एक अपयशः कीर्ति नामकर्म, एक तीर्थंकर नामकर्म।#नामकर्म
2#34#गति नामकर्म किसे कहते हैं ?#जिस कर्म के उदय से प्राणी दूसरे भाव या पर्याय को जाता है उसे गति नामकर्म कहते हैं।#गति,नामकर्म
2#35#जाति किसे कहते हैं ?#जिस कर्म के उदय से प्राणियों में अविरोधी सामान अवस्था प्राप्त होती है , उसे जाती नामकर्म कहते है।#जाति
2#36#जाति नामकर्म किसे कहते हैं ?#जिस कर्म के उदय से जीव एकेन्द्रिय, द्वीन्द्रिय, त्रीन्द्रिय, चतुरिन्द्रिय, पंचेन्द्रिय कहा जाता है।#जाति,नामकर्म
2#37#शरीर नामकर्म किसे कहते हैं ?#जिस कर्म के उदय से आत्मा के औदारिक आदि शरीर बनते हैं।#शरीर,नामकर्म
2#38#​अङ्गोपांङ्ग नामकर्म किसे कहते है?#जिस कर्म के उदय से शरीर के हाथ, पैर आदि अङ्ग एवं नासिका आदि उपाङ्ग बनते है, उन्हें ​अङ्गोपांङ्ग नामकर्म कहते है।#​अङ्गोपांङ्ग,नामकर्म
2#39#निर्माण नामकर्म किसे कहते हैं ?#जिस कर्म के उदय से अंगोपांग की ठीक- ठीक रचन होती है उसे निर्माणनामकर्म कहते है।#निर्माण,नामकर्म
2#40#बन्धन नामकर्म किसे कहते हैं ?#जिस कर्म के उदय से औदरिकादिशरीरोंके परमाणु परस्पर सम्बद्धता या मिलन को प्राप्त होते हैं।#बन्धन,नामकर्म
2#41#संघात नामकर्म किसे कहते हैं ?#जिस कर्म के उदय से औदरिक आदि शरीरों के परमाणु छिद्ररहित एकता को प्राप्त होते हैं।#संघात,नामकर्म
2#42#संस्थान नामकर्म किसे कहते हैं ?#जिस कर्म के उदय से शरीर की आकृति ( शक्ल या आकर) बनती है उसे संस्थाननामकर्म कहते हैं।#संस्थान,नामकर्म
2#43#समचतुरस्त्र संस्थान किसे कहते हैं ?#जिस कर्म के उदय से जीवके शरीर की शकल ऊपर नीचे तथा बीच मैं सम्भाग से बनती है।#समचतुरस्त्र,संस्थान
2#44#न्यग्रोधपरिमण्डल संस्थान किसे कहते हैं ?#जिस कर्म के उदय से जीव जीव का शरीर बाड़ के वृक्ष  के तरह होता है।  अर्थात् जिसके नाभि के नीचे के अंग पतले और ऊपर के मोटे होते हैं।#न्यग्रोधपरिमण्डल,संस्थान
2#45#स्वातिसंस्थान किसे कहते हैं ?#जिस कर्म के उदय से जीव का शरीर नीचे मोटा और ऊपर पतला होता है।  जैसे सांप की बांमी।#स्वाति,संस्थान
2#46#कुब्जक संस्थान किसे कहते हैं ?#जिस कर्म के उदय से शरीर कुबड़ा होता है।#कुब्जक,संस्थान
2#47#वामन संस्थान किसे कहते हैं ?#जिस कर्म के उदय से शरीर वौना ( ठिगना) होता है।#वामन,संस्थान
2#48#हुंडक संस्थान किसे कहते हैं ?#जिस कर्म के उदय से शरीर के अंगोपांग किसी खास आकार के नहीं होते।#हुंडक,संस्थान
2#49#संहनन नामकर्म किसे कहते हैं ?#जिस कर्म के उदय से हाड़ो का बंधन विशेष होता है, उसे संहनन नामकर्म कहे हैं।#संहनन,नामकर्म
2#50#वज्रऋषभनाराच संहनन किसे कहते हैं ?#जिस कर्म के उदय से वज्र के हाड़ वज्र के बेठन और वज्र की ही कीलियां होती हैं।#वज्रऋषभनाराच,संहनन
2#51#वज्रनाराच  संहनन किसे कहते हैं ?#जिस कर्म के उदय से वज्र के हाड़ और वज्र की कीलियां होती हैं।  परन्तु बेठन वज्र के नहीं होते।#वज्रनाराच,संहनन
2#52#नाराच संहनन किसे कहते हैं ?#जिस कर्म के उदय से हाड़ बेथन और कीलियों सहित होते हैं।#नाराच,संहनन
2#53#अर्द्धनाराच संहनन किसे कहते हैं ?#जिस कर्म के उदय से हाड़ो की संधियां अर्धकीलित होती हैं।#अर्द्धनाराच,संहनन
2#54#कीलक संहनन किसे कहते हैं ?#जिस कर्म के उदय से हाड़ परस्पर कीलित होते।#कीलक,संहनन
2#55#असंप्राप्तासृपाटिका संहनन किसे कहते हैं ?#जिस कर्म के उदय से हाड़ जुदे- जूदे नसों से बँधे होते हैं , परस्पर कीलित नहीं होते।#असंप्राप्तासृपाटिका,संहनन
2#56#वर्ण नामकर्म किसे कहते हैं ?#जिस कर्म के उदय से शरीर में रंग होता है।#वर्ण,नामकर्म
2#57#गन्ध नामकर्म किसे कहते हैं ?#जिस कर्म के उदय से शरीर में गन्ध होता है।#गन्ध,नामकर्म
2#58#रस नामकर्म किसे कहते हैं ?#जिस कर्म के उदय से शरीर में रस होता हैं।#रस,नामकर्म
2#59#स्पर्श नामकर्म किसे कहते हैं ?#जिस कर्म के उदय से शरीर में स्पर्श होता हैं।#स्पर्श,नामकर्म
2#60#आनुपूवर्य नामकर्म किसे कहते हैं ?#जिस कर्म के उदय से  आत्मा के प्रदेश मरण के पीछे और जन्म के पहिले मार्ग में ( विग्रहगति में ) मरण से पाहिले के शरीर के आकार रहते हैं।#आनुपूवर्य,नामकर्म
2#61#अगुरुलघु  नामकर्म किसे कहते हैं ?#जिस कर्म के उदय से शरीर लोहेके गोले की तरह भरी नहीं होता तथा आक की रुई के समान हलका नहीं होता है।#अगुरुलघु,नामकर्म
2#62#उपघात नामकर्म किसे कहते हैं ?#जिस कर्म के उदय से अपना ही घात करने वाले अंग ( अवयव ) होते हैं।#उपघात,नामकर्म
2#63#परघान नामकर्म किसे कहते हैं ?#जिस कर्म के उदय से दूसरे का घात करने वाले अंगोपांग (अवयव ) होते हैं।#परघान,नामकर्म
2#64#आतप नामकर्म किसे कहते हैं ?#जिस कर्म के उदय से आतपरूप शरीर होता है।  जैसे सूर्य का प्रतिबिम्ब।#आतप,नामकर्म
2#65#उद्योत नामकर्म किसे कहते हैं ?#जिस कर्म के उदय से उद्योतरूप शरीर होता है।#उद्योत,नामकर्म
2#66#विहायगति नामकर्म किसे कहते हैं ?#जिस कर्म के उदय से आकाश में गमन होता है।  इसके शुभ और अशुभ दो भेद हैं।#विहायगति,नामकर्म
2#67#उच्छ्वास नामकर्म किसे कहते हैं ?#जिस कर्म के उदय से स्वासोच्छ्वास होता है।#उच्छ्वास,नामकर्म
2#68#त्रस नामकर्म किसे कहते हैं ?#जिस कर्म के उदय से द्वीन्द्रिय आदि जीवों ( जातियों) में जन्म होता है।#त्रस,नामकर्म
2#69#स्थावर नामकर्म किसे कहते हैं ?#जिस कर्म के उदय से पृथ्वी, जल, तेज, वायु और वनस्पति में जन्म होता है।#स्थावर,नामकर्म
2#70#पर्याप्त नामकर्म किसे कहते हैं ?#जिस कर्म के उदय से अपने योग्य पर्याप्तियां पूर्ण होती हैं।#पर्याप्त,नामकर्म
2#71#पर्याप्ति नामकर्म किसे कहते हैं ?#आहारवर्गणा, भाषावर्गणा और मनोवर्गणा के परमाणुओं को शरीर तथा इन्द्रियादि रूप परिणमावने की जीव की शक्ति की पूर्णता को पर्याप्ति कहते हैं।#पर्याप्ति,नामकर्म
2#72#पर्याप्ति के कितने भेद हैं ?#छह भेद हैं।  आहारपर्याप्ति ( आहारवर्गणा के परमाणुओं को खल व रसभाग रूप परिणमावने को कारणभूत जीव की शक्ति की पूर्णता को आहारपर्याप्ति ) कहते हैं।\nदूसरी, शरीर पर्याप्ति (जिन परमाणुओं को खलरूप परिणमाया था, उनको हाड़ वगैरह कठिन अवयवरूप और जिनको रसरूप परिणमाया था उनको रुधिरादिकस्वरुप परिणमावने को कारणभूत जीव की शक्ति की पूर्णता को शरीरपर्याप्ति) कहते हैं।\nतीसरी, इन्द्रियपर्याप्ति( आहारवर्गणा के परमाणुओं को इन्द्रिय के आकर परिणमावने को तथा इन्द्रिय द्वारा विषय ग्रहण करने को कारणभूत जीव की शक्ति की पूर्णता को इन्द्रियपर्याप्ति ) कहते हैं।\nचोथि, स्वासोच्छ्वासपर्याप्ति (आहारवर्गणा के परमाणुओं को स्वासोच्छ्वास रूप परिणमावने को कारणभूत जीव की शक्ति को पूर्णता को स्वासोच्छ्वास पर्याप्ति) कहते हैं।\nपांचवीं, भाषापर्याप्ति ( भाषावर्गणा के परमाणुओं को वचनरूप परिणमावने को कारणभूत जीव की शक्ति की पूर्णता को भाषापर्याप्ति ) कहते हैं।\nछठी, मनःपर्याप्ति ( मनोवर्गणा के परमाणुओं को हृदय स्थान में आठ पांखुरी के कमलाकर मनरूप परिणमावने को तथा उसके द्वारा यथावत विचार करने को कारणभूत जीव की शक्ति की पूर्णता को मनः पर्याप्ति) कहते हैं।\nएकेन्द्रिय के भाषा और मन के बिना चार पर्याप्तियां होती हैं।  द्वीन्द्रिय, त्रीन्द्रिय, चतुरिन्द्रिय और असैनी पंचेन्द्रिय के मन के बिना पांच पर्याप्तियां होती है।  सैनी पंचेन्द्रिय के छहों पर्याप्तियां होती हैं।\nइन सब पर्याप्तियों के पूर्ण होने का काल अन्तर्मुहूर्त है। और एक- एक पर्याप्ति का काल भी अन्तर्मुहूर्त है। और एक -एक पर्याप्ति काल भी अन्तर्मुहूर्त है।  तथा सबका मिलकर भी अन्तर्मुहूर्त है।  और पहली से दूसरी का तथा दूसरी से तीसरी का इसी तरह छट्टी तक का कल क्रम से बड़ा- बड़ा अन्तर्मुहूर्त है।\nअपने अपने योग्य पर्याप्तियों का प्रारम्भ तो सभी का साथ- साथ होती है , किन्तु पूर्णता क्रम से होती है।  अब तक किसी जीव की शरीर पर्याप्ति पूर्ण नहीं होती, किन्तु नियम से पूर्ण होने वाली होती है, तब तक उस जीव को निवृत्यपर्याप्तक कहते है।\n जिसकी शरीर पर्याप्ति पूर्ण हो जाती है , उसे पर्याप्तक कहते हैं।  और जिसकी एक भी पर्याप्ति पूर्ण नहीं होती तथा स्वास के अठारहवें में मरण हो जाता है उसे लब्धयपर्याप्तक कहते हैं।#पर्याप्ति
2#73#अपर्याप्ति नामकर्म किसे कहते हैं ?#जिस कर्म के उदय से जीव लब्धयपर्याप्तक अथवा निवृत्यपर्याप्तक होता है , उसे अपर्याप्तिनामकर्म कहते हैं।#अपर्याप्ति,नामकर्म
2#74#प्रत्येकनामकर्म किसे कहते हैं ?#जिस कर्म के उदय से एक शरीर का स्वामी एक ही जीव होता है उस कर्म को प्रत्येक नामकर्म कहते हैं।#प्रत्येक,नामकर्म
2#75#साधारणनामकर्म किसे कहते हैं ?#जिस कर्म के उदय से  एक शरीर के स्वामी (मालिक) अनेक जीव होते हैं , उसे साधारणनामकर्म कहते हैं।#साधारण,नामकर्म
2#76#स्थिरनामकर्म और अस्थिरनामकर्म किसे कहते हैं ?#जिस कर्म के उदय से  शरीर के धातु और उपधातु अपने-अपने ठिकाने रहते हैं , उसे स्थिर नामकर्म कहते हैं , और जिस कर्म के उदय से शरीर के धातु और उपधातु अपने-अपने ठिकाने नहीं रहते हैं , उसे अस्थिरनामकर्म कहते हैं।#स्थिर,नामकर्म,अस्थिर
2#77#शुभनामकर्म किसे कहते हैं ?#जिस कर्म के उदय से  शरीर के अवयव सुन्दर होते हैं , उसे शुभ नामकर्म कहते हैं।#शुभ,नामकर्म
2#78#अशुभ नामकर्म किसे कहते हैं ?#जिस कर्म के उदय से  शरीर के अवयव सुन्दर नहीं होते हैं ,  उसे अशुभ नामकर्म कहते हैं।#अशुभ,नामकर्म
2#79#सुभगनामकर्म किसे कहते हैं ?#जिस कर्म के उदय से दूसरे जीव अपने से प्रीति करते है , उसे सुभग नामकर्म कहते हैं।#सुभग,नामकर्म
2#80#दुर्भगनामकर्म किसे कहते हैं ?#जिस कर्म के उदय से दूसरे जीव अपने से वैर करते है, उसे दुर्भगनामकर्म कहते हैं।#दुर्भग,नामकर्म
2#81#सुस्वरनामकर्म किसे कहते हैं ?#जिस कर्म के उदय से स्वर अच्छा होता है, उसे सुस्वर नामकर्म कहते हैं।#सुस्वर,नामकर्म
2#82#दुःस्वरनामकर्म किसे कहते हैं ?#जिस कर्म के उदय से स्वर अच्छा नहीं होता उसे दुःस्वर नामकर्म कहते हैं।#दुःस्वर,नामकर्म
2#83#आदेयनामकर्म किसे कहते हैं ?#जिस कर्म के उदय से शरीर में कान्ति होती है उसे आदेयनामकर्म कहते हैं।#आदेय,नामकर्म
2#84#अनादेयनामकर्म किसे कहते हैं ?#जिस कर्म के उदय से शरीर कान्तिमान् नहीं होता उसे अनादेयनामकर्म कहते हैं।#अनादेय,नामकर्म
2#85#यशःकीर्ति नामकर्म किसे कहते हैं ?#जिस कर्म के उदय से जीव की नामवरी या तारीफ होती है उसे यशः कीर्तिनामकर्म कहते हैं।#यशःकीर्ति,नामकर्म
2#86#अयशः कीर्ति नामकर्म किसे कहते हैं ?#जिस कर्म के उदय से जीव की विश्व में प्रशंसा नहीं होती, उसे अयशः कीर्तिनामकर्म कहते हैं।#अयशःकीर्ति,नामकर्म
2#87#तीर्थंकरनामकर्म किसे कहते हैं ?#जिस कर्म के उदय से तीर्थंकरपद प्राप्त होता है उसे तीर्थंकरनामकर्म कहते हैं।#तीर्थंकर,नामकर्म
2#88#गोत्र कर्म किसे कहते हैं ?#जिस कर्म के उदय से जीव का उच्च, नीच गोत्र (कुल) में जन्म होता है |#गोत्र,कर्म
2#89#गोत्रकर्म के कितने भेद हैं ?#दो हैं- उच्चगोत्रकर्म  और नीचगोत्रकर्म।#गोत्र,कर्म
2#90#उच्चगोत्रकर्म किसे कहते हैं ?#जिस कर्म के उदय से उच्च गोत्र (कुल) में जन्म होता है।#उच्चगोत्रकर्म
2#91#नीचगोत्रकर्म किसे कहते हैं ?#जिस कर्म के उदय से नीचगोत्र (कुल) में जन्म होता है।#नीचगोत्रकर्म
2#92#अन्तरायकर्म किसे कहते हैं ?#जिस कर्म के उदय से दानादिक में विघ्न होता है।#अन्तरायकर्म
2#93#अन्तरायकर्म के कितने भेद हैं ?#पांच भेद हैं- दानन्तराय, लाभान्तराय, भोगान्तराय, उपभोगान्तराय और विर्यान्तराय।  इन प्रत्येक के उदय से दनादिक में विघ्न होता है।#अन्तरायकर्म
2#94#पुण्यकर्म किसे कहते हैं ?#जिस कर्म के उदय से इष्टवस्तु की प्राप्ति होती हैं।#पुण्य,कर्म
2#95#पापकर्म किसे कहते हैं ?#जिस कर्म के उदय से अनिष्टवस्तु की प्राप्ति होती हैं।#पाप,कर्म
2#96#घातियाकर्म किसे कहते हैं ?#जिस कर्म के उदय से जीव के ज्ञानादीक अनुजीवी गुणों का घात होता है उसे घातियाकर्म कहते हैं।#घातियाकर्म
2#97#अघातियाकर्म किसे कहते हैं ?#जिस कर्म के उदय से जीव के ज्ञानादीक अनुजीवी गुणों का घात नहीं होता, उसे अघातियाकर्म कहते हैं।#अघातियाकर्म
2#98#सर्वघातीकर्म किसे कहते हैं ?#जिस कर्म के उदय से जीव के अनुजीवी गुणों का पूर्णरूप से घात होता है।#सर्वघातीकर्म
2#99#देशघातीकर्म किसे कहते हैं ?#जिस कर्म के उदय से जीव के अनुजीवी गुणों का एकदेश घात होता है, उसे देशघातीकर्म कहते हैं।#देशघातीकर्म
2#100#जीवविपाकि कर्म किसे कहते हैं ?#जिस कर्म का फल जीव में होता है।#जीवविपाकि
2#101#पुदगलविपाकी कर्म किसे कहते हैं ?#जिस कर्म का फल पुदगल( शरीर) में होता है।#पुदगलविपाकी
2#102#भवविपाकि कर्म किसे कहते हैं ?#जिस कर्म का फल पर्याय (भव) में मिलता है।#भवविपाकि
2#103#क्षेत्रविपाकि कर्म किसे कहते हैं ?#जिस कर्म का फल क्षेत्र (स्थानविशेष) में मिलता है।#क्षेत्रविपाकि
2#104#विग्रहगति कर्म किसे कहते हैं ?#एक शरीर को छोड़कर दूसरा शरीर धारण करने के लिये जीव के गमन को विग्रहगति कहते हैं।#विग्रहगति
2#105#घातियाकर्म कितने और कौन से है ?#सैंतालिस- ज्ञानावरण ५, दर्शनावरण ६, मोहनीय २८ और अन्तराय ५ कुल ४७।#घातियाकर्म
2#106#अघातियाकर्म कितने और कौन से है ?#एक सौ एक- वेदनीय २, आयु ४, नाम ६३ और गोत्र दो, १०१।#अघातियाकर्म
2#107#सर्वघाती प्रकृतियां कितनी और कौन हैं ?#इक्कीस हैं - ज्ञानावरण की एक (केवलज्ञानावरण), दर्शनावरण की ६ (केवलदर्शनावरण एक और निद्रा पांच), मोहनीय की १४( अनंतानुबंधी ४, अप्रत्यख्यानावरण ४, प्रत्यख्यानावरण , मिथ्यात्व १ और सम्यङ् मिथ्यात्व १ ) ।#सर्वघाती
2#108#देशघाती प्रकृतियां कितनी और कौन हैं ?#छब्बीस हैं - ज्ञानावरण की ४, (मतिज्ञानावरण श्रुतज्ञानावरण, अवधिज्ञानावरण और मनःपर्ययज्ञानावरण), दर्शनावरण की ३( चक्षुदर्शनावरण, अचक्षुदर्शनावरण  और अवधिदर्शनावरण), मोहनीय की १४ ( संज्वलन ४, नो कषाय ९ , सम्यक्त्व १), अन्तराय की ५।#देशघाती
2#109#क्षेत्रविपाकि प्रकृतियां कितनी और कौन हैं ?#चार हैं - नरकगत्यापूर्वी,तिर्यग्गत्यानुपूर्वी , मनुष्यगत्यानुपूर्वी और देवगत्यानुपूर्वी।#क्षेत्रविपाकि
2#110#भवविपाकि प्रकृतियां कितनी और कौन हैं ?#चार हैं - नरकायु, तिर्यंगायु, मनुष्यायु, देवायु।#भवविपाकि
2#111#जीवविपाकि प्रकृतियां कितनी वा कौन हैं ?#अठहत्तर हैं घातिया की ४७ गोत्र की २, वेदनीय की २ और नामकर्म की ३७ ( तीर्थंकरप्रकृति, उच्छवास, बदर, सूक्ष्म, पर्याप्ति, अपर्याप्ति, सुस्वर, दुःस्वर, आदेय, अनादेय, यशःकीर्ति, अयशःकीर्ति, त्रस, स्थावर, प्रशस्तविहायोगति, अप्रशस्तविहायोगति , सुभग, दुर्भाग, गति ४, जाती ५ ) . सब मिलकर ८५।#जीवविपाकि
2#112#पुदगलविपाकी प्रकृतियां कितनी वा कौन हैं ?#बासठ हैं - १४८ प्रकृतियों में से क्षेत्रविपाकी ४, भवविपाकी ४, जीवविपाकी ७८ ये ८६ प्रकृतियां घटाने से ६२ प्रकृतियां पुदगलविपाकि हैं ।#पुदगलविपाकी
2#113#पापप्रकृतियां कितनी और कौन हैं ?#सौ हैं , घातिया  की ४७- असातावेदनीय १, नीचगोत्र १, नरकायु १ और नामकर्म की ५० ( नरकगति ) १, नरकगत्यानुपूर्वी १,  तिर्यग्गती १, तिर्यग्गत्यानुपूर्वी १,  जाति में से आदि की ४ जातियां, संस्थान अंत के ५, सहनन अन्तके ५, स्पर्शादिक २०, उपघात  १ , अप्रशस्तविहायोगति १, स्थावर १, सूक्ष्म १, अपर्याप्ति १, आदेय, अयशःकीर्ति १, अशुभ १, दुर्भग  १, दुः स्वर १ और १ साधारण कुल सौ।#पापप्रकृतियां
2#114#पुण्य- प्रकृतियां कितनी और कौन हैं ?#अड़सठ हैं - कर्मों की समस्त प्रकृतियां १४८ हैं।  उनमें से पाप प्रकृतियां १०० घटने से शेष रही ४८, उनमें नामकर्म की स्पर्शादिक २० प्रकृतियां मिलाने से सम्पूर्ण पुण्य प्रकृतियां अड़सठ होती हैं। \nबीसों ही स्पर्शादिक किसी को इष्ट और किसी को अनिष्ट होते हैं।  इसलिए नामकर्म की स्पर्शादिक बीस प्रकृतियां पुण्य और पाप उभयरूप मानी गई हैं।#पुण्य
2#115#स्थितिबन्ध किसे कहते हैं ?#आत्मा के साथ कर्म के रहने की मियाद ( कल या समय ) को स्थितिबन्ध कहते हैं।#स्थितिबन्ध
2#116#आठों कर्मों की उत्कृष्ट स्थिति कितनी हैं ?#उत्कृष्टस्थिति- ज्ञानावरण दर्शनावरण वेदनीय और अंतराय कर्म की तीस तीस कोड़ा कोडी सागर।  मोहनीय कर्म की सत्तर कोड़ा- कोड़ी सागर।  नामकर्म और गोत्रकर्म की बीस कोड़ा- कोडी सागर और आयुकर्म की तेतीस सागर है।#कर्म,उत्कृष्ट
2#117#आठों कर्मों की जघन्य स्थिति कितनी हैं ?#जघन्यस्थिति वेदनीयकर्म की बारह मुहूर्त , नाम तथा गोत्रकर्म की आठ आठ मुहूर्त और शेष समस्त कर्मों की जघन्यस्थिति अन्तमुहूर्त है।#कर्म,जघन्य
2#118#कोडाकोड़ी किसे कहते हैं ?#एक करोड़ का एक करोड़ से गुणा करने पर प्राप्त गुणनफल को एक कोड़ाकोड़ी कहते है।#कोडाकोड़ी
2#119#सागर किसे कहते हैं ?#दश कोड़ाकोड़ी अद्धापल्यों का एक सागर होता है।#सागर
2#120#अद्धापल्य किसे कहते हैं ?#दो हजार कोश गहरे और दो हजार कोश चौड़े, गोल गड्ढे में ( कैंची से जिसका दूसरा भाग न हो सके ऐसे मेंढे के बालों को भरना।  जितने बाल उसमे समावें , उनमें से एक एक बाल को सौ सौ वर्ष बाद निकालना।  जितने वर्षों में वे सब बाल निकल जावें, उतने वर्षों के जितने समय हों उतने समयों को व्यवहारपल्य कहते हैं।  ) व्यवहारपल्य से असंख्यात गुणा उद्धारपल्य होता है।  और उद्धारपल्य से असंख्यात गुणा अद्धापल्य होता हैं।#अद्धापल्य
2#121#मुहूर्त किसे कहते हैं ?#अड़तालीस मिनिट का एक मुहूर्त होता हैं।#मुहूर्त
2#122#अन्तमुहूर्त किसे कहते हैं ?#आवली से ऊपर और मुहूर्त से भीतर के प्रत्येक समय( काल खण्ड ) को अन्तमुहूर्त कहते हैं।#अन्तमुहूर्त
2#123#आवली किसे कहते हैं ?#एकस्वास में असंख्यात आवलियां होती हैं।#आवली
2#124#स्वासोछ्वास काल किसे कहते हैं ?#निरोग पुरुषकी नाड़ी के एक बार चलने के काल  को स्वासोछ्वास काल कहते हैं।#स्वासोछ्वास,काल
2#125#एक मुहूर्त में कितने स्वासोछ्वास होते हैं ?#एक मुहूर्त में तीन हजार सातसौ तिहत्तर (३७७३)  स्वासोछ्वास होते हैं।#मुहूर्त,स्वासोछ्वास
2#126#अनुभागबन्ध किसे कहते हैं ?#कर्मों के फलदान की शक्ति को अनुभागबन्ध कहते हैं।#अनुभागबन्ध
2#127#प्रदेशबन्ध किसे कहते हैं ?#बद्ध कर्मों के प्रदेशों की संख्या को प्रदेशबन्ध कहते हैं।#प्रदेशबन्ध
2#128#उदय किसे कहते हैं ?#कर्मके फलदान की सन्मुखता को उदय कहते हैं।#उदय
2#129#उदीर्णा किसे कहते हैं ?#स्थिति पूरी हुये बिना ही कर्म के फल देने को उदीर्णा कहते हैं।#उदीर्णा
2#130#उपशम किसे कहते हैं ?#द्रव्य क्षेत्र काल भाव के निमित्त से कर्म की शक्ति की अनुदभूति  ( अप्रकटता या रुकावट) को उपशम कहते हैं।#उपशम
2#131#उपशम के कितने भेद हैं ?#दो हैं - एक अन्तः करणरूप उपशम, दूसरा सदवस्थारूप उपशम।#उपशम
2#132#अन्तः करण रूप उपशम किसे कहते हैं ?#आगामी कल में उदय आने योग्य कर्म परमाणुओं के आगे पीछे उदय आने योग्य होने को अन्तःकरणरूप उपशम कहते हैं।#अन्तःकरणरूप,उपशम
2#133#सदवस्थारूप उपशम किसे कहते हैं ?#वर्तमान समय को छोड़कर आगामी काल में उदय आनेवाले कर्मों के सत्ता में रहने को सदवस्थायरूप उपशम कहते हैं।#सदवस्थारूप,उपशम
2#134#क्षय किसे कहते हैं ?#कर्म की आत्यन्तिक निवृत्ति को क्षय कहते हैं।#क्षय
2#135#क्षयोपशम किसे कहते हैं ?#वर्तमान निक्षेक के सर्वघाति स्पर्द्धकों का  उदयभावी क्षय तथा देशघाती स्पर्द्धकों का उदय और आगामी काल में उदय आने वाले निषेकों का  सदवस्थारूप उपशम ऐसी कर्म की अवस्था को क्षयोपशम कहते हैं।#क्षयोपशम
2#136#निषेक किसे कहते हैं ?#कर्म के जितने परमाणु (अंश) एकसमयमें उदय में आते हैं, उनके समूह को निक्षेक कहते हैं।#निषेक
2#137#स्पर्द्धक किसे कहते हैं ?#वर्गणाओं के समूह को स्पर्द्धक कहते हैं।#स्पर्द्धक
2#138#वर्गणा किसे कहते हैं ?#वर्गों के समूह को वर्गणा कहते हैं।#वर्गणा
2#139#वर्ग किसे कहते हैं ?#समान अविभाग प्रतिछेदों के धारक प्रत्येक कर्म परमाणु को वर्ग कहते हैं।#वर्ग
2#140#अविभागप्रतिच्छेद किसे कहते हैं ?#शक्ति के अविभागी अंश को अविभागप्रतिच्छेद कहते हैं।#अविभाग,प्रतिच्छेद
2#141#इस प्रकरण में 'शक्ति' शब्द से कौन सी शक्ति इष्ट हैं ?#यहां शक्तिशब्द से कर्मों की अनुभागरूप अर्थात फल देने की शक्ति इष्ट हैं।#अविभाग,प्रतिच्छेद
2#142#उदयाभावी क्षय किसे कहते हैं ?#बिना फल दिये आत्मा से कर्म का सम्बन्ध छटने को उदयाभावी क्षय कहते हैं।#उदयाभावी,क्षय
2#143#उत्कर्षण किसे कहते हैं ?#कर्म की स्थिति के बढ़ जाने को उत्कर्षण कहते हैं।#उत्कर्षण
2#144#अपकर्षण किसे कहते हैं ?#कर्म की स्थिति के घट जाने को अपकर्षण कहते हैं।#अपकर्षण
2#145#संक्रमण किसे कहते हैं ?#किसी कर्म के सजातीय एक भेद से दूसरे भेदरूप हो जाने को संक्रमण कहते हैं।#संक्रमण
2#146#समयप्रबद्ध किसे कहते हैं ?#जितने कर्म परमाण और नोकर्मपरमाणु एक समय बँधते हैं उनके समूह को समयप्रबद्ध कहते हैं।#समयप्रबद्ध
2#147#गुणहानि किसे कहते हैं ?#गुणाकाररूप हीन हीन द्रव्य जिसमे पाये जाते हैं , उसे गुणहानि कहते हैं। \nजैसे- किसी जीव ने एक समय में ६३०० तिरेसठ सौ परमाणुओं के समूहरूप समयप्रबद्धका बन्ध किया और उसमे ४८ समय की स्थिति पड़ी, उसमें गुणहानियों के समूहरूप नानागुणहानि ६। उसमें से प्रथम गुणहानि के परमाणु ३२००. दूसरी गुणहानि के १६००, तीसरी गुणहानि के ८०० चौथी के ४००, पाँचवी के २००, छटवीं के १००। यहां उतरोतर गुणहानियों में गुणाकार रूप हीन हीन परमाणु (द्रव्य) पाये जाते हैं , इसलिये इसको गुणहानि कहते हैं।#गुणहानि
2#148#गुणहानि आयाम किसे कहते हैं ?#एक गुणहानि के समय के समूह को गुणहानि आयाम कहते हैं।  जैसे ऊपर के दृष्टान्त में ४८ समय की स्थिति में ६ गुण हानि थीं , तो ४८ में ६ का भाग देने से प्रत्येक गुणहानि का परिणाम = आय। यही गुणहानि आयाम कहलाता हैं।#गुणहानि,आयाम
2#149#नानागुणहानि किसे कहते हैं ?#गुणहानियों के समूह को नानागुणहानि कहते हैं।  जैसे- ऊपर के दृष्टान्त में आठ आठ समय की छह गुणहानियां हैं। यही छह संख्या नानागुणहानि का परिणाम जानना।#नानागुणहानि
2#150#अन्योन्याभ्यस्तराशि किसे कहते हैं ?#नानागुणहानिप्रमाण दूए मांडकर परस्पर गुणाकार करने से जो गुणनफल होता हैं, अन्योन्याभ्यस्तराशि कहते हैं।\nजैसे ऊपर के दृष्टान्त में ६  दूए मांडकर परस्पर गुणाकार करने से ६४ होते हैं।  सो ही अन्योन्याभ्यस्तराशि का परिमाण जानना।#अन्योन्याभ्यस्तराशि
2#151#अन्तिम गुणहानि का परिणाम किस प्रकार से निकालना चाहिये ?#एक घाट अन्योन्याभ्यस्तराशि का भाग समयप्रबद्ध में देने से अन्तिम गुणहानि के द्रव्य का परिणाम निकलता हैं।\nजैसे- ६४०० में एक घाट ६३ का भाग देने से जो १०० आये सो ही अंतिम गुणहानिका द्रव्य है।#अन्तिम,गुणहानि
2#152#अन्य गुणहानियों के द्रव्य का परिणाम किस प्रकार से निकालना चाहिये ?#अन्तिम गुणहानि के द्रव्य को प्रथम गुणहानिपर्यन्त दूना दूना करने से अन्य गुणहानियों के द्रव्य का परिणाम निकलता है।  जैसे-२००-४००-८००-१६००-३२००।#गुणहानियों
2#153#प्रत्येक गुणहानि के प्रथमादि समयों में द्रव्य का परिणाम किस प्रकार होता हैं ?#निषेकहार को चय से गुणा करने से प्रत्येक गुणहानि के प्रथम समय का द्रव्य निकलता है और प्रथम समय के द्रव्य में से एक एक चय घटने से उत्तरोत्तर समयों के द्रव्य का परिणाम निकलता है।  जैसे - निषेकहार १६ को चय ३२ से गुणा करने पर प्रथम गुणहानि के प्रथम समय का द्रव्य ५१२ होता हैं और ५१२ में से एक-एक चय अर्थात बत्तीस, बत्तीस घटाने मे दूसरे समय के द्रव्य का परिणाम ४८०, तीसरे का ४४८, चौथे का ४१६, पाँचवें का ३८४, छठवें का ३५२, सातवें का ३२० और आठवें का २८८ निकलता है।\nइस प्रकार द्वितीयादिक गुणहानियों में भी प्रथमादिक समयों के द्रव्य का परिणाम निकालना।#गुणहानि
2#154#निषेकहार किसे कहते हैं ?#गुणहानि आयाम से दूने परिणाम को निषेकहार कहते हैं। जैसे- गुणहानि आयाम ८ से दूने १६ को निषेकहार कहते हैँ।#निषेकहार
2#155#चय किसे कहते हैं ?#श्रेणी व्यवहारगणित में समानहानि वा समानवृद्धि के परिमाण को चय कहते हैं।#चय
2#156#इस प्रकरण में चय का परिमाण निकालने के रीति ?#निषेकहार में एक अधिक गुणहानि आयाम का प्रमाण जोड़कर आधा करने से जो लब्ध आवे उसको गुणहानि आयाम से गुणा करे।  इस प्रकार गुणा करने से जो गुणनफल हो उसका भाग विवक्षित गुणहानि के द्रव्य में देने से विवक्षित गुणहानि के चयका परिमाण निकलता हैं।\nजैसे- निषेकहार १६ में से एक अधिक गुणहानि आयाम ६ जोड़ने से २५ हुए।  पच्चीस के आधे १२।। को गुणहानि आयाम ८ से गुना करने से १०० होते हैं।  इस १०० का भाग विवक्षित प्रथम गुणहानि के द्रव्य ३२०० में देने से प्रथम गुणहानि सम्बन्धी चय ३२ आया।\nइसी प्रकार द्वितीयगुणहानि के चाय का परिमाण १६, तृतीयका ८ चतुर्थका  ४, पंचमका २ और अन्तिमका १ जानना।#चय
2#157#अनुभाग की रचना का क्रम क्या हैं ?#द्रव्य की अपेक्षा से रचना ऊपर बताई गई है , उसमें प्रत्येक गुणहानि के प्रथमादि समय सम्बन्धी द्रव्य को वर्गणा कहते हैं।  और उन वर्गणाओं में जो परमाणु हैं उनको वर्ग कहते हैं।\nप्रथम गुणहानि की प्रथमवर्गणा में जो ५१२ वर्ग हैं उनमे अनुभागशक्ति के अविभाग प्रतिच्छेद समान हैं और वे द्वितीयादि वर्गणाओं के वर्गों के अविभागप्रतिच्छेदों की अपेक्षा सबसे न्यून (जघन्य) हैं। \nद्वितीयादि वर्गणा के वर्गों में एक एक अविभागप्रतिच्छेद की अधिकता के क्रम से जिस वर्गणापर्यन्त एक- एक अविभागप्रतिच्छेद बढ़े  वहां तक की वर्गणाओं के समूह का नाम एक स्पर्धक है।\nजिस वर्गणा के वर्गों में युगपत् अनेक अविभाग प्रतिच्छेदों की वृद्धि होकर प्रथमवर्गणा के वर्गों के अविभागप्रतिच्छेदों की संख्या से दूनी संख्या हो जाय वहां से दूसरे स्पर्धक का प्रारम्भ समझना।\nइसी प्रकार जिन- जिन वर्गणाओं के वर्गों में प्रथमवर्गणा के वर्गों के अविभागप्रतिच्छेदों की संख्या से तिगुणे चौगुणे  आदि अविभागप्रतिच्छेद होते हैं, वहां से तीसरे चौथे आदि स्पर्धक का प्रारम्भ समझना। इस प्रकार एक गुणहानि में अनेक स्पर्धक होते हैं।#अनुभाग
2#158#आस्रव किसे कहते हैं ?#बन्ध के कारण को आस्रव कहते हैं।#आस्रव
2#159#आस्रव के कितने भेद हैं ?#चार हैं - द्रव्यबन्ध का निमित्तकारण १, द्रव्यबन्धका उपादानकारण २, भावबन्ध का निमित्तकारण ३, भावबन्ध का उपादानकारण ४।#आस्रव
2#160#कारण किसे कहते हैं ?#कार्य की उत्पादक सामग्री को कारण कहते हैं।#कारण
2#161#कारण के कितने भेद हैं ?#दों हैं - एक समर्थकारण दूसरा असमर्थकारण।#कारण
2#162#समर्थकारण किसे कहते हैं ?#प्रतिबन्धक का अभाव होने पर सहकारी समस्त सामग्रियों को समर्थकारण कहते हैं।  समर्थकारण के होने पर अनन्तर समय में कार्य की उत्पत्ति नियम से होती हैं।#समर्थकारण
2#163#असमर्थकारण किसे कहते हैं ?#भिन्न भिन्न प्रत्येक सामग्री को असमर्थ कारण कहते हैं।  असमर्थकारण कार्योत्पतिका नियामक नहीं।#असमर्थकारण
2#164#सहकारी सामग्री के कितने भेद हैं ?#एक निमित्तकारण दूसरा उपादानकारण।#सहकारी,सामग्री
2#165#निमित्तकारण किसे कहते हैं ?#जो पदार्थ स्वयं कार्यरूप नहीं परिणमता किन्तु कार्य की उत्पत्ति में सहायक होता हैं, उसे निमित्तकारण कहते हैं।  जैसे- घट की उत्पत्ति में कुम्भकार, दण्ड चक्र आदिक।#निमित्तकारण
2#166#उपादानकारण किसे कहते हैं ?#जो पदार्थ स्वयं कार्यरूप परिणमता है उसे उपादानकारण कहते हैं।  जैसे - घट की उत्पत्ति में मृत्तिका।  अनादिकाल से द्रव्य में जो पर्यायों का प्रवाह चला आ रहा हैं , उसमें अनन्तर पूर्वक्षणवर्ती पर्याय उपादानकारण हैं।  और अनन्तर उत्तरक्षणवर्ती पर्याय कार्य है।#उपादानकारण
2#167#द्रव्यबन्ध किसे कहते हैं ?#कार्मणस्कन्धरूप पुदगल का आत्मा के साथ एक क्षेत्रावगाह होने को द्रव्यबन्ध कहते हैं।#द्रव्यबन्ध
2#168#भावबन्ध किसे कहते हैं ?#आत्मा के योग और कषायरूप भावोंको भावबन्ध कहते हैं।#भावबन्ध
2#169#द्रव्यबन्ध का निमित्तकारण क्या हैं ?#आत्मा के योग और कषायरूप परिणाम द्रव्यबन्ध के निमित्त कारण हैं।#द्रव्यबन्ध,निमित्तकारण
2#170#द्रव्यबन्ध का उपादानकारण क्या हैं ?#बन्ध होने के पूर्वक्षण में बन्ध होने के सन्मुख कार्मणस्कन्ध को द्रव्यबन्ध का उपादानकारण कहते हैं।#द्रव्यबन्ध,उपादानकारण
2#171#भावबन्ध का  निमित्तकारण क्या हैं ?#उदय तथा उदीरणा अवस्था को प्राप्त पूर्वबद्ध कर्म भावबन्ध का निमित्तकारण हैं।#भावबन्ध,निमित्तकारण
2#172#भावबन्ध का उपादानकारण क्या हैं ?#भावबन्ध के विवक्षित समय से अनन्तर पूर्वक्षणवर्ती योग कषायरूप आत्मा की पर्यायविशेष को भावबन्ध का उपादानकारण कहते हैं।#भावबन्ध,उपादानकारण
2#173#भावास्रव किसे कहते हैं ?#द्रव्यबन्ध के निमित्तकारण अथवा भावबन्ध के उपादानकारण को भावास्रव कहते हैं।#भावास्रव
2#174#द्रव्यास्रव किसे कहते हैं ?#द्रव्यबन्ध के उपादानकारण अथवा भावबन्ध के निमित्तकारण को द्रव्यास्रव कहते हैं।#द्रव्यास्रव
2#175#प्रकृतिबन्ध वा अनुभागबन्ध में क्या भेद हैं ?#प्रत्येक प्रकृति के भिन्न भिन्न उपादानशक्तियुक्त अनेक भेदरूप कार्मणस्कन्ध का आत्मा से सम्बन्ध होने को प्रकृतिबन्ध कहते हैं।\nऔर उतने ही स्कन्धों में फलदानशक्ति के तारतम्य (न्यूनाधिकता) को अनुभागबन्ध कहते हैं।#प्रकृतिबन्ध,अनुभागबन्ध
2#176#समस्त प्रकृतियों के बन्धका कारण साधारणतया योग है या उसमे कुछ विशेषता हैं ?#जिस प्रकार भिन्न- भिन्न उपादानशक्तियुक्त नानाप्रकार के भोजनों को मनुष्य हस्तद्वारा इच्छा विशेषपूर्वक ग्रहण करता है और विशेष इच्छा के आभाव में उदरपुरण करने के लिये भोजन समान्य का ग्रहण करता है, उसी प्रकार यह जीव विशेष कषाय के अभाव में योगमात्र से केवल सातावेदनीयरूप कर्म को ग्रहण करता है परन्तु वह योग यदि किसी कषायविशेष से अनुरंजित हो तो अन्यान्यप्रकृतियों का भी बन्ध करता है।#प्रकृतियों,बन्धका
2#177#प्रकृतिबन्ध के कारणत्व की अपेक्षा से आस्रव के कितने भेद हैं ?#पांच हैं- मिथ्यात्व , अविरति, प्रमाद, कषाय और योग।#प्रकृतिबन्ध,कारणत्व,आस्रव
2#178#मिथ्यात्व किसे कहते हैं ?#मिथ्यात्व प्रकृति के उदयसे अतत्व में तत्त्वबुद्धि, अदेव में देवबुद्धि, अधर्म में धर्मबुद्धि इत्यादि अन्यथा अभिनिवेश (श्रद्धा ) रूप जीव के परिणाम को मिथ्यात्व कहते हैं।#मिथ्यात्व
2#179#मिथ्यात्व के कितने भेद हैं ?#पांच हैं - एकान्तमिथ्यात्व, विपरीतमिथ्यात्व, संशयमिथ्यात्व, अज्ञानमिथ्यात्व और विनयमिथ्यात्व।#मिथ्यात्व
2#180#एकान्तमिथ्यात्व किसे कहते हैं ?#धर्म धर्मी के 'यह ऐसा ही है अन्यथा नहीं इत्यादि एकान्त अभिसन्निवेश (अभिप्राय या श्रद्धा ) को एकान्त मिथ्यात्व कहते हैं।  जैसे- पदार्थ को सर्वथा क्षणिक ही मानना।#एकान्तमिथ्यात्व,मिथ्यात्व
2#181#विपरीतमिथ्यात्व किसे कहते हैं ?#सग्रन्थ निर्ग्रन्थ है, केवल ग्रासाहारी हैं इत्यादि विपरीत रुचि (श्रद्धा) को विपरीत मिथ्यात्व कहते हैं।#विपरीतमिथ्यात्व,मिथ्यात्व
2#182#संशयमिथ्यात्व किसे कहते हैं ?#धर्म अहिंसालक्षण है या नहीं इत्यादि मतिद्वैविध्य (संदेहापन्न श्रद्धा ) को संशयमिथ्यात्व कहते हैं।#संशयमिथ्यात्व,मिथ्यात्व
2#183#अज्ञानमिथ्यात्व किसे कहते हैं ?#जिसमें हिताहित के विवेक का कुछ भी सदभाव नहीं होता, ऐसी श्रद्धा को अज्ञानमिथ्यात्व कहते हैं।  जैसे- पशु -वध में धर्मरूप श्रद्धा।#अज्ञानमिथ्यात्व,मिथ्यात्व
2#184#विनयमिथ्यात्व किसे कहते हैं ?#समस्त देव तथा मतों में समान श्रद्धा को विनय-मिथ्यात्व कहते हैं।#विनयमिथ्यात्व,मिथ्यात्व
2#185#अविरति  किसे कहते हैं ?#हिंसादिक पापों में तथा इन्द्रिय और मन के विषयों में प्रवृत्ति को अविरति कहते हैं।#अविरति
2#186#अविरति के कितने भेद हैं ?#तीन हैं- अनन्तनुबन्धिकषायोदय-जनित, अप्रत्याख्यानावरणकषायोदयजनित वा प्रत्यख्यानावरणकषायोदयजनित।#अविरति
2#187#प्रमाद किसे कहते हैं ?#संज्वलन और नोकषाय के तीव्र उदयसे निरतिचार चारित्र पालन में अनुत्साह तथा स्वरुप की असावधानता को प्रमाद कहते हैं।#प्रमाद
2#188#प्रमाद के कितने भेद हैं ?#पन्द्रह भेद है - विकथा ४ (स्त्रीकथा, राष्ट्रकथा, भोजनकथा, राजकथा ), कषाय ४ (संज्वलनके तीव्रोदयजनित क्रोध, मान, माया, लोभ ), इन्द्रियों के विषय ५, निद्रा एक और स्नेह एक।#प्रमाद
2#189#कषाय किसे कहते हैं ?#संज्वलन और नोकषाय के मन्द  उदय से प्रादुभूत आत्मा के परिणाम विशेष को कषाय कहते हैं।#कषाय
2#190#योग किसे कहते हैं ?#मनोवर्गणा, कायवर्गणा (आहारवर्गणा तथा कार्मणवर्गणा) और वचनवर्गणा के अवलम्बन से कर्म नोकर्म को ग्रहण करने की शक्तिविशेष को योग कहते हैं।#योग
2#191#योग के कितने भेद हैं ?#पन्द्रह भेद हैं - मनोयोग ४ (सत्यमनोयोग, असत्यमनोयोग, उभयमनोयोग और अनुभयमनोयोग) काययोग ७(औदारिक, औदारिकमिश्र, वैक्रयिक, वैक्रयिकमिश्र, आहारक, आहारकमिश्र, कार्मण ), वचनयोग ४ (सत्यवचनयोग, असत्यवचनयोग, उभयवचनयोग, अनुभयवचनयोग) ।#योग
2#192#मिथ्यात्व की प्रधानता से किन किन प्रकृतियों का बन्ध होता हैं ?#सोलह प्रकृतियों का बन्ध होता हैं -मिथ्यात्व, हुंडकसंस्थान, नपुंसकवेद, नरकगति , नरकगत्यानुपूर्वी, नरकायु, असंप्राप्तासृपाटिकासंहनन , जाती ४ (एकेन्द्रिय, द्वीन्द्रिय, त्रीन्द्रिय, चतुरिन्द्रिय ), स्थावर, आतप, सूक्ष्म, अपर्याप्तक, साधारण।#मिथ्यात्व,प्रकृतियों
2#193#अनन्तानुबन्धिकषायोदयजनित अविरति से किन किन प्रकृतियों का बन्ध होता हैं ?#पच्चीस प्रकृतियों का बन्ध होता है -अनन्तानुबन्धी क्रोध, मान, माया, लोभ, स्त्यानगृद्धि , निद्रानिद्रा, प्रचलाप्रचला, दुर्भग, दुःस्वर, अनादेय, अप्रशस्तबिहायोगति, स्त्रीवेद, नीचगोत्र, तिर्यग्गति तिर्यग्गतित्यानुपूर्वी, तिर्यगायु, उद्योत, संस्थान ४(न्यग्रोध, स्वाति, कुब्जक, वामन ) संहनन ४ (वज्रनाराच, नाराच, अर्द्ध नाराच और कीलक ) ।#अनन्तानुबंधी,अविरति
2#194#अप्रत्यख्यानावरणकषायोदयजनित अविरति से किन किन प्रकृतियों का बन्ध होता हैं ?#दशप्रकृतियों का - अप्रत्याख्यानावरण, क्रोध, मान, माया, लोभ, मनुष्यगति, मनुष्यगत्यानुपूर्वी, मनुष्यायु, औदारिकशरीर, औदारिकांगोपांग और वज्रऋषभनाराच संहनन।#अप्रत्यख्यानावरण,अविरति
2#195#प्रत्यख्यानावरणकषायोदयजनित अविरति से किन किन प्रकृतियों का बन्ध होता हैं ?#चार प्रकृतियों का।  अर्थात - प्रत्याख्यानावरण क्रोध, मान, माया और लोभ का।#प्रत्यख्यानावरण,अविरति
2#196#प्रमाद से कितनी प्रकृतियों का बन्ध होता हैं ?#छह  प्रकृतियों का अर्थात- अस्थिर, अशुभ, असातावेदनीय, अयशः कीर्ति, अरति और शोक।#प्रमाद,प्
2#197#कषाय के उदय से कितनी प्रकृतियों का बन्ध होता हैं ?#अठ्ठावन प्रकृतियों का।  अर्थात- देवायु १ निद्रा १ प्रचला १ तीर्थंकर १ , निर्माण १ प्रशस्तविहायोगति १, पञ्चेन्द्रियजाति १, तैजसशरीर १, कार्मणशरीर १ आहारकशरीर १, आहारकांगोपांग १,  समचतुरस्त्रसंस्थान १, वैक्रियिक शरीर १, वैक्रियिकांगोपांग १, देवगति १, देवगत्यानुपूर्वी १, रूप १, रस १, गन्ध १ स्पर्श १ , अगुरुलघु २, उपघात १, परघात १, उछ्वास १, त्रस १, बादर १, पर्याप्त १, प्रत्येक १, स्थिर १, शुभ १, सुस्वर १, आदेय १, सुभग १, हास्य १, रति १, जुगुप्सा १, भय १, पुरुषवेद १, संज्वलन क्रोध १, मान १, माया १, लोभ १, मतिज्ञानावरण १, श्रुतज्ञानावरण १, अवधिज्ञानावरण १, मनःपर्ययज्ञानावरण १, केवलज्ञानावरण १, चक्षुदर्शनावरण १, अचक्षुदर्शनावरण १, अवधिदर्शनावरण १, केवलदर्शनावरण १, दानान्तराय १, भोगान्तराय १, उपभोगान्तराय १, वीर्यान्तराय १, लाभांतराय १, यशःकीर्ति १ और उच्चगोत्र १, इन ५८ प्रकृतियों का बांध होता हैं।#कषाय,उदय
2#198#योग के निमित्त से किस प्रकृति का बन्ध होता हैं ?#एक सातावेदनीय का बन्ध होता हैं।#योग,निमित्त
2#199#कर्मप्रकृतियां सर्व १४८ हैं और कारण केवल १२० के बतलाये फिर २८ प्रकृतियों का क्या हुआ ?#स्पर्शादि २० की जगह ४ का ग्रहण किया गया है , इस कारण १६ तो ये घटी।  पांचों शरीरों के पांचों बंधनों तथा पांचों संघातों का ग्रहण नहीं किया गया इस कारण दश ये घाटी , और सम्यङ् मिथ्यात्व तथा सम्यक्प्रकृतिमिथ्यात्व इन दो प्रकृतियों का बन्ध नहीं होता होता हैं।  क्योंकि सम्यग्दृष्टि जीव पूर्वबद्ध मिथ्यात्व प्रकृति के तीन खण्ड करता है , तब इन दो प्रकृतियों का पप्रादुर्भाव होता हैं।  इस कारण दो प्रकृतियां ये घट गई।#कर्मप्रकृतियां
2#200#द्रव्यास्त्रव के कितने भेद हैं ?#दो हैं - एक साम्परायिक दूसरा ईर्यापथ।#द्रव्यास्त्रव
2#201#साम्परायिक आस्रव किसे कहते हैं ?#जो कर्म परमाणु जीव के कषायभावों के निमित्त से आत्मा में सीमित काल के लिए स्थिति को प्राप्त होते हैं उनके आस्रव को सम्परायिक आस्रव कहते हैं।#साम्परायिक,आस्रव
2#202#ईर्यापथ आस्रव किसे कहते हैं ?#जिन कर्मपरमाणुओं का बन्ध, उदय और निर्जरा तीनों एक ही समय में होती हैं , उनके आस्रव को ईर्यापथ आस्रव कहते हैं।#ईर्यापथ,आस्रव
2#203#इन दोनों प्रकार के आस्रवों के स्वामी कौन कौन हैं ?#सम्परायिक आस्रव का स्वामी कषायवान् और ईर्यापथ आस्रव का स्वामी कषायरहित आत्मा होता है।#आस्रवों
2#204#पुण्यास्त्रव व पापास्त्रव का कारण ?#शुभयोग से पुण्यास्त्रव और अशुभयोग से पापास्त्रव होता हैं।#पुण्यास्त्रव,पापास्त्रव
2#205#शुभयोग वा अशुभयोग किसे कहते हैं ?#शुभ परिणाम से उत्पन्न योग को शुभयोग और अशुभ परिणाम से उत्पन्न योग को अशुभयोग कहते हैं।#शुभयोग,अशुभयोग
2#206#जिस समय जीव के शुभयोग होता है उस समय पापप्रकृतियों का आस्रव होता है क्या ?#होता हैं।#शुभयोग,पापप्रकृतियों,आस्रव
2#207#यदि होता है, तो शुभयोग पापास्रव का भी कारण ठहरा ?#नहीं ठहरा।  क्योंकि जिस समय जीव के शुभयोग होता है उस समय पुण्यप्रकृतियों में स्थिति अनुभाग अधिक पड़ता हैं और पापप्रकृतियों में कम।\nइसी प्रकार जब अशुभयोग होता है तब पापप्रकृतियों में स्थिति अनुभाग अधिक पड़ता है और पुण्यप्रकृतियों में कम।\nतत्वार्थसूत्र ग्रन्थ के छट्ठे अध्याय में ज्ञानावरणादि प्रकृतियों के आस्रव के कारण जो तत्प्रदोषनिह्ववादिक कहें गये हैं, उसका अभिप्राय यही है कि उन भावों से उन प्रकृतियों में स्थिति अनुभाग अधिक पड़ते हैं।  अन्य जो ज्ञानावर्णादिक पापप्रकृतियों का आस्रव दशवें गुणस्थान तक सिद्धांतशास्त्र में कहा है उससे विरोध आवेगा अथवा वहां शुभ के आभाव का प्रसंग आवेगा।  क्योंकि शुभयोग दशवें गुणस्थान से पहिले पहिले ही होता हैं।#शुभयोग,पापास्रव
3#1#जीव के असाधारण भाव कितने हैं ?#पांच हैं- औपशमिक, क्षायिक, क्षायोपशमिक (मिश्र), औदयिक और पारिणामिक।#जीव,असाधारण
3#2#औपशमिकभाव किसे कहते हैं ?#जो भाव किसी कर्म के उपशम से होता हैं, उसे औपशमिक भाव कहते हैं।#औपशमिकभाव
3#3#क्षायिकभाव किसे कहते हैं ?#जो भाव किसी कर्म के क्षय से होता हैं, उसे क्षायिक भाव कहते हैं।#क्षायिकभाव
3#4#क्षायोपशमिकभाव किसे कहते हैं ?#जो भाव किसी कर्म के क्षयोपशम से होता हैं, उसे क्षायोपशमिक भाव कहते हैं।#क्षायोपशमिकभाव
3#5#औदयिक भाव किसे कहते हैं ?#जो भाव किसी कर्म के उदयसे होता हैं, उसे औदयिक भाव कहते हैं।#औदयिकभाव
3#6#पारिणामिक भाव किसे कहते हैं ?#जो भाव कर्म के उपशम, क्षय, क्षयोपशम वा उदय की अपेक्षा बिना जीव का स्वभावमात्र होता है, उसे पारिणामिकभाव कहते हैं।#पारिणामिकभाव
3#7#औपशमिक भाव के कितने भेद हैं ?#दो हैं- एक औपशमिक सम्यक्त्व, दूसरा औपशमिक चारित्र।#औपशमिकभाव
3#8#क्षायिकभाव के कितने भेद हैं ?#नो हैं - क्षायिकसम्यक्त्व, क्षायिकचारित्र, क्षायिकदर्शन, क्षायिकज्ञान, क्षायिकदान, क्षायिकलाभ, क्षायिकभोग, क्षायिकउपभोग, क्षायिकवीर्य।#क्षायिकभाव
3#9#क्षायोपशमिकभाव के कितने भेद हैं ?#अठारह- सम्यक्त्व, चारित्र, चक्षुदर्शन, अचक्षुदर्शन, अवधिदर्शन, देशसंयम, मतिज्ञान, श्रुतज्ञान, अवधिज्ञान, मनःपर्ययज्ञान, कुमतिज्ञान, कुश्रुतज्ञान, कुअवधिज्ञान, दान, लाभ,भोग, उपभोग, वीर्य।#क्षायोपशमिकभाव
3#10#औदयिकभाव के कितने भेद हैं ?#इक्कीस हैं - गति ४, कषाय ४, लिंग ३, मिथ्यादर्शन १, अज्ञान १, असंयम १, असिद्धत्व १, लेश्या ६ ( पीत, पद्म, शुक्ल, कृष्ण, नील, कापोत) ।#औदयिकभाव
3#11#पारिणामिक भाव के कितने भेद हैं ?#तीन हैं- जीवत्व, भव्यत्व, अभव्यत्व।#पारिणामिकभाव
3#12#लेश्या किसे कहते हैं ?#कषाय के उदय से अनुरंजित योगों की प्रवृति का भावलेश्या कहते हैं और शरीर के पीत, पद्म आदि वर्णों (रंगों को) द्रव्यलेश्या कहते हैं।  अनुरंजित (प्रभावित)।#लेश्या
3#13#उपयोग किसे कहते हैं ?#जीव के लक्षणरूप चैतन्यानुविधायी परिणाम को उपयोग कहते हैं।#उपयोग
3#14#उपयोग के कितने भेद हैं ?#दो हैं - एक दर्शनोपयोग दूसरा ज्ञानोपयोग।#उपयोग
3#15#दर्शनोपयोग के कितने भेद हैं ?#चार हैं- चक्षुदर्शन, अचक्षुदर्शन, अवधिज्ञान और केवलदर्शन।#दर्शनोपयोग
3#16#ज्ञानोपयोग के कितने भेद हैं ?#आठ हैं- मतिज्ञान, श्रुतज्ञान, अवधिज्ञान, मनःपर्ययज्ञान, केवलज्ञान, कुमतिज्ञान, कुश्रुतज्ञान और कुअवधिज्ञान।#ज्ञानोपयोग
3#17#संज्ञा किसे कहते हैं ?#अभिलाषा (वांछा ) को संज्ञा कहते हैं।#संज्ञा
3#18#संज्ञा के कितने भेद हैं ?#चार हैं - आहार, भय, मैथुन और परिग्रह।#संज्ञा
3#19#मार्गणा किसे कहते हैं ?#जिन जिन धर्मविशेषों से जीवों का अन्वेषण (खोज) किया जाता है उन-उन धर्मविशेषों को मार्गणा कहते हैं।#मार्गणा
3#20#मार्गणा के कितने भेद हैं ?#चौदह हैं - गति, इन्द्रिय, के, योग, वेद, कषाय, ज्ञान, संयम, दर्शन, लेश्या, भव्यत्व, सम्यक्त्व, संज्ञित्व, आहारकत्व।#मार्गणा
3#21#गति किसे कहते हैं ?#गति नामकर्म के उदय से जीव की पर्याय (अवस्था) विशेष को गति कहते हैं।#गति
3#22#गति के कितने भेद हैं ?#नरकगति, तिर्यग्गति, मनुष्यगति, देवगति।#गति
3#23#इन्द्रिय किसे कहते हैं ?#आत्मा के लिंग(चिन्ह) को इन्द्रिय कहते हैं।#इन्द्रिय
3#24#इन्द्रिय के कितने भेद हैं ?#दो हैं- द्रव्येन्द्रिय और भावेन्द्रिय।#इन्द्रिय
3#25#द्रव्येन्द्रिय किसे कहते हैं ?#निवृति और उपकरण को द्रव्येन्द्रिय कहते हैं।#द्रव्येन्द्रिय
3#26#निवृति किसे कहते हैं ?#प्रदेशों की रचना विशेष को निवृति कहते हैं।#निवृति
3#27#निवृति के कितने भेद हैं ?#दो हैं - बाह्य और आभ्यन्तर।#निवृति
3#28#बाह्यनिवृति किसे कहते हैं ?#पुदगल के प्रदेशों की इन्द्रियाकार रचना को बाह्यनिवृति कहते हैं।#बाह्यनिवृति
3#29#आभ्यन्तरनिवृति किसे कहते हैं ?#आत्मा के प्रदेशों की इन्द्रियाकार रचना को आभ्यन्तरनिवृति कहते हैं।#आभ्यन्तरनिवृति
3#30#उपकरण किसे कहते हैं ?#जो निवृति का उपकार (रक्षा) करता है उसे उपकरण कहते हैं।#उपकरण
3#31#उपकरण के कितने भेद हैं ?#दो हैं - आभ्यन्तर और बाह्य।#उपकरण
3#32#आभ्यन्तर उपकरण किसे कहते हैं ?#नेत्र इन्द्रिय में कृष्ण शुक्ल मंडल की तरह सब इन्द्रियों में जो निवृति का उपकार करता है, उसे आभ्यन्तर उपकरण कहते हैं।#आभ्यन्तर,उपकरण
3#33#बाह्योपकरण किसे कहते हैं ?#नेत्रेन्द्रिय में पलक आदि की तरह जो निवृत्ति का उपकार करता है, उसे बाह्योपकरण कहते हैं।#बाह्योपकरण
3#34#भावेन्द्रिय किसे कहते हैं ?#लब्धि और उपयोग को भावेन्द्रिय कहते हैं।#भावेन्द्रिय
3#35#लब्धि किसे कहते हैं ?#ज्ञानावरणकर्म के क्षयोपशम को लब्धि कहते हैं।#लब्धि
3#36#उपयोग किसे कहते हैं ?#द्रव्येन्द्रिय की रचना के प्रति व्यापर में कारणभूत आत्मा के परिणाम को उपयोग कहते हैं।#उपयोग
3#37#द्रव्येन्द्रिय के कितने भेद हैं ?#पांच हैं - स्पर्शन, रसना, घ्राण, चक्षु, श्रोत।#द्रव्येन्द्रिय
3#38#स्पर्शनेन्द्रिय किसे कहते हैं ?#जिसके द्वारा आठ प्रकार के स्पर्श का ज्ञान होता है, उसे स्पर्शनेन्द्रिय कहते हैं।#स्पर्शनेन्द्रिय
3#39#रसनेन्द्रिय किसे कहते हैं ?#जिसके द्वारा पांच प्रकार के रस (स्वाद) का ज्ञान होता है, उसे रसनेन्द्रिय कहते हैं।#रसनेन्द्रिय
3#40#घ्राणेन्द्रिय किसे कहते हैं ?#जिसके द्वारा दो प्रकार के गंध (सुगन्ध दुर्गन्ध) का ज्ञान होता है, उसे घ्राणेन्द्रिय कहते हैं।#घ्राणेन्द्रिय
3#41#चक्षुरिन्द्रिय किसे कहते हैं ?#जिसके द्वारा पांच प्रकार के वर्ण (रंग) का ज्ञान होता है, उसे चक्षुरिन्द्रिय कहते हैं।#चक्षुरिन्द्रिय
3#42#श्रोतेन्द्रिय किसे कहते हैं ?#जिसके द्वारा सात प्रकार के स्वरों का ज्ञान होता है, उसे श्रोतेन्द्रिय कहते हैं।#श्रोतेन्द्रिय
3#43#किन किन जीवों के कौन कौन इन्द्रियां होती हैं ?#पृथ्वी, जल, अग्नि, वायु और वनस्पति इन जीवों के एक ही इन्द्रिय होती हैं।\nकृमि आदि जीवों के स्पर्शन और रसना दो इन्द्रियां होती हैं। पिपीलिका (चिंवटी) आदिक जीवों के स्पर्शन, रसना और घ्राण ये तीन इन्द्रियां होती हैं। भ्रमर, मक्षिका वगैरह के श्रोत्र के बिना चार इन्द्रियां होती हैं।  घोडा आदि पशु, मनुष्य, देव और नारकी जीवों के पांचों इन्द्रियां होती हैं।#इन्द्रियां
3#44#काय किसे कहते हैं ?#त्रस स्थावर नामकर्म के उदय से पुदगल के प्रदेशप्रचय को काय कहते हैं।#काय
3#45#त्रस किसे कहते हैं ?#त्रसनामकर्म के उदय से द्वीन्द्रिय, त्रीन्द्रिय, चतुरिन्द्रिय और पञ्चेन्द्रिय में जन्म लेने वाले जीव को त्रस कहते हैं।#त्रस
3#46#स्थावर किसे कहते हैं ?#स्थावर नामकर्म के उदय से पृथिवी, जल, अग्नि, वायु और वनस्पति में जन्म लेने वाले जीव को स्थावर कहते हैं।#स्थावर
3#47#बादर किसे कहते हैं ?#जो स्वयं दुसरो से रुकता है वा दूसरों को रोकता हैं, उसे बादर कहते हैं।#बादर
3#48#सूक्ष्म किसे कहते हैं ?#जो स्वयं दुसरो से नहीं रुकता है और दूसरे पदार्थों  को नहीं रोकता हैं, उसे सूक्ष्म कहते हैं।#सूक्ष्म
3#49#वनस्पति के कितने भेद हैं ?#दो हैं - प्रत्येक और साधारण।#वनस्पति
3#50#प्रत्येक वनस्पति किसे कहते हैं ?#जिस वनस्पति का स्वामी एक ही जीव होता है, उसे प्रत्येक वनस्पति  कहते हैं।#प्रत्येक वनस्पति
3#51#साधारण वनस्पति किसे कहते हैं ?#जिन जीवों के आहार, आयु, स्वासोच्छवास और काय साधारण (समान अथवा एक) होते हैं, उन्हें साधारण कहते हैं। जैसे- कन्दमूलादिक।#साधारण वनस्पति
3#52#प्रत्येक वनस्पति के कितने भेद हैं ?#दो हैं - सप्रतिष्ठित प्रत्येक और अप्रतिष्ठित प्रत्येक।#प्रत्येक वनस्पति
3#53#सप्रतिष्ठित प्रत्येक किसे कहते हैं ?#जिस प्रत्येक वनस्पति के आश्रय अनेक साधारण वनस्पति शरीर होते हैं, सप्रतिष्ठित प्रत्येक कहते हैं।#सप्रतिष्ठित
3#54#अप्रतिष्ठित प्रत्येक किसे कहते हैं ?#जिस प्रत्येक वनस्पति के आश्रय कोई भी साधारण वनस्पति नहीं  होती, उसे अप्रतिष्ठित प्रत्येक कहते हैं।#अप्रतिष्ठित
3#55#साधारण वनस्पति सप्रतिष्ठित प्रत्येक वनस्पति में ही होते हैं या और कहीं भी होते हैं ?#पृथ्वी, जल, अग्नि, वायु, केवली भगवन, आहारक शरीर, देव, नारकी इन आठ के सिवाय सब संसारी जीवों के शरीर साधारण अर्थात निगोद के आश्रय हैं।#साधारण वनस्पति,प्रत्येक वनस्पति
3#56#साधारण वनस्पति (निगोद) के कितने भेद हैं ?#दो भेद हैं - एक नित्यनिगोद और एक इतरनिगोद।#साधारण वनस्पति,निगोद
3#57#नित्यनिगोद किसे कहते हैं ?#जिसने कभी भी निगोद के सिवाय दूसरी पर्याय नहीं पायी अथवा जिसने कभी भीनिगोद के सिवाय दूसरी पर्याय न तो पाई है, और न पावेगा, उसे नित्यनिगोद कहते हैं।#नित्यनिगोद
3#58#इतरनिगोद किसे कहते हैं ?#जो निगोद से निकलकर दूसरी पर्याय पाकर फिर निगोद में उत्पन्न होता है, उसे इतरनिगोद कहते हैं।#इतरनिगोद
3#59#बादर और सूक्ष्म कौन कौन से जीव हैं ?#पृथ्वी, जल, तेज, वायु, नित्यनिगोद और इतरनिगोद ये ६ बादर और सूक्ष्म दोनों प्रकार के होते हैं, शेष सब जीव बादर ही होते है. सूक्ष्म नहीं होते।#बादर,सूक्ष्म
3#60#योग किसे कहते हैं ?#पुदगलविपाकि शरीर अंगोपांगनामकर्म के उदय से मनोवर्गणा, वचनवर्गणा तथा कायवर्गणा के अवलम्बन से कर्म नोकर्म की ग्रहण करने की जीव की शक्ति विशेष को भावयोग कहते हैं, इस भावयोग के निमत्त से आत्मप्रदेशों के परिस्पन्द (चंचल होने) को द्रव्ययोग कहते हैं।#योग
3#61#योग के कितने भेद हैं ?#पन्द्रह हैं- मनोयोग ४, वचनयोग ४ और काययोग ७।#योग
3#62#वेद किसे कहते हैं ?#प्राणी के नोकषाय के उदय से उत्पन्न हुये मैथुन करने के भाव को भावभेद कहते हैं और प्राणी के नामकर्म के उदय से आविर्भूत दैहिक लिंग को द्रव्यभेद कहते हैं।#वेद
3#63#वेद के कितने भेद हैं ?#तीन हैं - स्त्रीवेद, पुरुषवेद, नपुंसकवेद।#वेद
3#64#कषाय किसे कहते हैं ?#जो आत्मा के सम्यक्त्व, देशचारित्र, सकलचरित्र और यथाख्यातचरित्ररूप परिणामों को घातता है, उसे कषाय कहते हैं।#कषाय
3#65#कषाय के कितने भेद हैं ?#सोलह भेद हैं - अनंतानुबंधी ४, अप्रत्याख्यानावरण ४, प्रत्यख्यानावरण ४ और संज्वलन ४।#कषाय
3#66#ज्ञानमार्गणा के कितने भेद हैं ?#मति, श्रुत, अवधि, मनःपर्यय, केवल तथा कुमति, कुश्रुत, कुअवधि।#ज्ञानमार्गणा
3#67#संयम किसे कहते हैं ?#अहिंसादिक पांच व्रत धारण करने, ईर्या आदि पांच समितियों को पालने, क्रोधादि कषायों के निग्रह करने, मनोयोगादिक तीनों योगों को रोकने, स्पर्शन आदि पांचों इन्द्रियों के विजय करने को संयम कहते हैं।#संयम
3#68#संयममार्गणा के कितने भेद हैं ?#सात हैं- सामायिक, छेदोपस्थापना, परिहारविशुद्धि, सूक्ष्मसाम्पराय, यथाख्यात, संयमासंयम और असंयम।#संयममार्गणा
3#69#दर्शनमार्गणा के कितने भेद हैं ?#चार हैं- चक्षुदर्शन, अचक्षुदर्शन, अवधिदर्शन, केवलदर्शन।#दर्शनमार्गणा
3#70#लेश्यामार्गणा के कितने भेद हैं ?#छह भेद हैं - कृष्ण, नील, कापोत, पीत, पद्म, शुक्ल।#लेश्यामार्गणा
3#71#भव्यत्वमार्गणा के कितने भेद हैं ?#दो हैं - भव्यत्व और अभव्यत्व।#भव्यत्वमार्गणा
3#72#सम्यक्त्व किसे कहते हैं ?#तत्वार्थश्रद्धान को सम्यक्त्व कहते हैं।#सम्यक्त्व
3#73#सम्यक्त्वमार्गणा के कितने भेद हैं ?#छह भेद हैं - उपशमसम्यक्त्व, क्षयोपशमसम्यक्त्व, क्षायिकसम्यक्त्व,, सम्यङयात्व, सासादन और मिथ्यात्व।#सम्यक्त्वमार्गणा
3#74#संज्ञी किसे कहते हैं ?#जिसमें संज्ञा होती है, उसे संज्ञी कहते हैं।#संज्ञी
3#75#संज्ञा किसे कहते हैं ?#द्रव्यमन के द्वारा शिक्षा और उपदेश आदि ग्रहण करने की शक्ति को संज्ञा कहते हैं।#संज्ञा
3#76#संज्ञीमार्गणा के कितने भेद हैं ?#दो हैं- संज्ञित्व और असंज्ञित्व।#संज्ञीमार्गणा
3#77#आहार किसे कहते हैं ?#औदारिक आदिक तीन शरीरों और छह पर्याप्तियों के योग्य नो कर्म वर्गणाओं के ग्रहण को आहार कहते हैं।#आहार
3#78#आहारमार्गणा के कितने भेद हैं ?#दो हैं- आहारक और अनाहारक।#आहारमार्गणा
3#79#जीव अनाहारक किस- किस अवस्था में होता हैं ?#विग्रहगति में, किसी-किसी समुद्धात में तथा अयोगकेवली अवस्था में जीव अनाहारक होता हैं।#जीव,अनाहारक
3#80#विग्रहगति किसे कहते हैं ?#एक शरीर को छोड़कर दूसरे शरीर को प्राप्त करने के हेतु जीव के गमन को विग्रहगति कहते हैं।#विग्रहगति
3#81#विग्रहगति में कौनसा योग होता हैं ?#विग्रहगति में कार्मण काययोग होता हैं।#विग्रहगति,कौनसा,योग
3#82#विग्रहगति के कितने भेद हैं ?#चार हैं- ऋजुगति, पाणिमुक्तागति, लांगलिकागति, गोमुत्रिका गति।#विग्रहगति
3#83#इन विग्रहगतियों में कितना- कितना काल लगता हैं ?#ऋजुगति में एक समय, पाणिमुक्ता अर्थात एकमोड़वाली गति में दोसमय, लांगलिकागति में तीनसमय और गोमूत्रिकागती में चारसमय लगते हैं।#विग्रहगति
3#84#इन गतियों में अनाहारक अवस्था कितने समय तक रहती हैं ?#ऋजुगति वाला जीव अनाहारक नहीं होता, पणीमुक्ता गति में एक समय, लांगलिकागति मे दो समय और गोमूत्रिकागती में तीनसमय तक जीव अनाहारक रहता हैं।#गतियों,अनाहारक
3#85#मुक्तजीव के कौनसी गति होती है ?#मुक्तजीव के ऋजुगति (बिना मोड़की गति) होती है मुक्तजीव अनाहारक ही होते हैं।#मुक्तजीव
3#86#जन्म कितने प्रकार का होता हैं ?#तीन प्रकार का - उपपादजन्म, गर्भजन्म और सम्मूर्च्छन जन्म।#जन्म
3#87#उपपादजन्म किसे कहते हैं ?#देवों की उपपादशयया तथा नारकियों के बिलों में होने वाले देवों और नारकियों के जन्म को उपपादजन्म कहते हैं।#उपपादजन्म
3#88#गर्भजन्म किसे कहते हैं ?#माता-पिता के रज वीर्य के मेल से हुये जीव के जन्म को गर्भजन्म कहते हैं।#गर्भजन्म
3#89#सम्मूर्च्छन जन्म किसे कहते हैं ?#माता-पिता के रज वीर्य की अपेक्षा के बिना इधर - उधर के परमाणुओं के मिश्रण से हुये जन्म को सम्मूर्च्छन कहते हैं।#सम्मूर्च्छन,जन्म
3#90#किस जीव के कौन जन्म होता हैं ?#देवों और नारकियों के \"उपपादजन्म\" होता है।  जरायुज, अण्डज, पोत जीवों के गर्भजन्म होता हैं।  और शेष जीवों के सम्मूर्च्छन जन्म होता है। जो योनि से निकलते ही भागने दौड़ने लग जाते हैं और जिनके ऊपर जेर वगैरह नहीं होती, उन्हें पोत कहते हैं।#जीव,जन्म
3#91#किस जीव के कौन- कौन लिङ्ग होता हैं ?#नारकी और सामूर्च्छन जीवों के नपुंसकलिंग होता हैं। देवों के पुर्लिंग और स्त्रीलिंग होता है और शेष सभी जीवों के तीनो लिंग होते हैं।#जीव,लिङ्ग
3#92#जीवसमास किसे कहते हैं ?#जीवों के रहने के ठिकाने को जीवसमास कहते हैं।#जीवसमास
3#93#जीवसमास के कितने भेद हैं ?#अट्ठानबै तिर्यंच के ८५, मनुष्य के ६, नारकी के दो और देवों  के दो।#जीवसमास
3#94#तिर्यञ्च के पचासी भेद कौन- कौन हैं ?#सम्मूर्च्छन के उनहत्तर और गर्भज के सोलह।#तिर्यञ्च
3#95#सम्मूर्छन के उन्हतर भेद कौन- कौन हैं ?#एकेन्द्रिय के ४२, विकलत्रय के ६ और पंचेन्द्रिय के १८।#सम्मूर्छन
3#96#एकेन्द्रिय के बियालिस भेद कौन- कौन से हैं ?#पृथिवी, जल, अग्नि, वायु, नित्यनिगोद, इतरनिगोद इन छहों के बादर और सूक्ष्म की अपेक्षा से १२ तथा सप्रतिष्ठित प्रत्येक और अप्रतिष्ठितप्रत्येक का मिलाने से १४ हुए।  इन चौदहों के पर्याप्तक, निवृत्यपर्याप्तक, लब्धपर्याप्तक इन तीनों की अपेक्षा से ४२ जीवसमास होते हैं।#एकेन्द्रिय
3#97#विकलत्रय के ६ भेद कौन- कौन हैं ?#द्वीन्द्रिय, त्रीन्द्रिय और चतुरिन्द्रिय के पर्यांप्तक,निवृत्यपर्यांप्तक और लब्धपर्याप्तक की अपेक्षा नौ भेद हुये।#विकलत्रय
3#98#सम्मूर्छन पंचेन्द्रिय के अठारह भेद कौन- कौन हैं ?#जलचर, थलचर, नभचर इन तीनों के सैनी असैनी की अपेक्षा से ६ भेद हुए और इन छहों के पर्याप्तक, निवृत्त्यपर्याप्तक, लब्धयपर्याप्तक की अपेक्षा से १८ जीवसमास होते हैं।#सम्मूर्छन,पंचेन्द्रिय
3#99#गर्भज पंचेन्दिय के १६ भेद भेद कौन- कौन हैं ?#कर्मभूमि के १२ और भोगभूमि के ४।#गर्भज,पंचेन्दिय
3#100#गर्भज पंचेन्द्रिय तिर्यंचों में कर्मभूमि के १२ जीवसमास या भेद कौनसे हैं?#जलचर, थलचर और नभचर - इन तीनो के सैनी और असैनी के भेद से छह भेद होते है और इनके पर्याप्तक और निर्व्रत्यपर्यात्पाक की अपेक्षा १२ जीवसमास या भेद गर्भज पंचेन्द्रिय तिर्यंचो के होते हैं।#गर्भज,पंचेन्द्रिय,तिर्यंचों,जीवसमास
3#101#कर्मभूमि १२ भेद कौन- कौन हैं ?#जलचर, थलचर, नभचर इन तीनों के सैनी असैनी के भेद से छह भेद हुये और इनके पर्यांप्तक , निवृत्त्यपर्यांप्तक की अपेक्षा से १२ भेद हुये ।#कर्मभूमि
3#102#भोगभूमि के चार भेद कौन- कौन हैं ?#थलचर और नभचर इनके पर्याप्तक और निर्वृत्यपर्याप्तक की अपेक्षा ४ भेद हुये।  भोगभूमि में असैनी तिर्यञ्च नहीं होते।#भोगभूमि
3#103#मनुष्यों के ६ भेद कौन- कौन हैं ?#आर्यखंड, म्लेछखण्ड, भोगभूमि और कुभोगभूमि इन चारों गर्भजों के पर्याप्तक और निवृत्त्यपर्याप्तक की अपेक्षा ८ भेद हुये।  इनमें सम्मूर्छन मनुष्य का लब्ध्यपर्याप्तक भेद मिलाने से मनुष्यों के ६ भेद होते हैं।#मनुष्य
3#104#नारकियों के दो भेद कौन- कौन हैं ?#पर्याप्तक और निवृत्त्यपर्याप्तक।#नारकी
3#105#देवों के दो भेद कौन- कौन हैं ?#पर्याप्तक और निवृत्त्यपर्याप्तक।#देवों
3#106#देवों के कितने भेद हैं ?#चार हैं- भवनवासी, व्यन्तर, ज्योतिष्क और वैमानिक।#देवों
3#107#भवनवासी देवों के कितने भेद हैं ?#दस हैं- प्रसुरकुमार, नागकुमार, विद्युतकुमार, सुपर्णकुमार, अग्निकुमार, वातकुमार, स्तनीकुमार, उदधिकुमार, द्वीपकुमार, द्विक्कुमार।#भवनवासी,देवों
3#108#व्यन्तरों के कितने भेद हैं ?#आठ हैं - किन्नर, किम्पुरुष, महोरग, गन्धर्व, यक्ष, राक्षस, भूत, पिशाच।#व्यन्तरों
3#109#ज्योतिष्क देवों के कितने भेद हैं ?#पांच भेद हैं - सूर्य, चन्द्रमा, गृह, नक्षत्र और तारे।#ज्योतिष्क,देवों
3#110#कल्पोपपन्न किसे कहते हैं ?#जिनमे इन्द्रादिक की कल्पना होती हैं, उन्हें कल्पोपपन्न कहते हैं।#कल्पोपन्न
3#111#कल्पातीत किसे कहते हैं ?#जिनमें इन्द्रादिक की कल्पना नहीं होती , उन्हें कल्पातीत कहते हैं।#कल्पातीत
3#112#कल्पोपन्न देवों के कितने भेद हैं ?#बारह- सौधर्म, ऐशान, सानत्कुमार, माहेन्द्र, ब्रह्म, लांतव, शुक्र, शतार, आनत, प्राणत, आरण और अच्युत ये १२ भेद इन्द्रों की अपेक्षा हैं।  मोक्षशास्त्र अध्याय ४ सूत्र ३।#कल्पोपन्न,देवों
3#113#कल्पातीत देवों के कितने भेद हैं ?#तेइस हैं- नव ग्रैवेयक, नव अनदिश, पांच अनुत्तर (विजय, वैजयन्त, जयंत, अपराजित और सर्वार्थसिद्धि) एकत्र तेइस भेद हैं।#कल्पातीत,देवों
3#114#नारकियों के विशेष भेद कौन हैं ?#पृथिवियों की अपेक्षा से नरकियों के सात भेद हैं।#नारकी
3#115#पृथिवीयों के नाम कौन-कौन हैं ?#रत्नप्रभा, शर्कराप्रभा, बालुकाप्रभा, पण्डकप्रभा, धूमप्रभा, तमःप्रभा, महातमः प्रभा।  इनमें क्रम से धम्मा, वंशा, मेघा, अंजना, अरिष्टा, मघवा और माघवी।  ये सात नरक हैं।#पृथ्वी
3#116#सूक्ष्म एकेन्द्रिय जीवों के रहने का स्थान कहाँ हैं ?#सर्वलोक।#सूक्ष्म,एकेन्द्रिय
3#117#बादर एकेन्द्रिय जीव कहाँ रहते है ?#बादर एकेन्द्रिय जीव किसी आधार का निमित्त पाकर सर्वलोक में निवास करते हैं।#बादर,एकेन्द्रिय
3#118#त्रस जीव कहाँ रहते है ?#त्रसजीव त्रसनाली (नाड़ी) में ही रहते हैं।#त्रस
3#119#विकलत्रय कहाँ रहते है ?#विकलत्रयजीव कर्मभूमि और अंतिम स्वयंभूरमण द्वीप में।#विकलत्रय
3#120#पंचेन्द्रिय तिर्यञ्च कहाँ रहते है ?#तिर्यक् लोक में रहते हैं।  परन्तु जलचर तिर्यञ्च लवणसमुद्र, कालोदधिसमुद्र और स्वयभूरमण समुद्र के सिवाय अन्य समुद्र में नहीं होते हैं।#पंचेन्द्रिय,तिर्यञ्च
3#121#नारकी जीव कहाँ रहते है ?#अधौलोक की पृथिवियों में।#नारकी,जीव
3#122#भवनवासी और व्यन्तर देव कहाँ रहते है ?#भवनवासी और व्यन्तर देव पहिली पृथिवी के खरभाग और पण्डकभाग में तथा तिर्यक्लोक में रहते हैं।#भवनवासी,व्यन्तर,देव
3#123#ज्योतिष्क देव कहाँ रहते है ?#जिस पृथिवी पर हम रहते हैं, उस पृथिवी से सात- सौ नब्बै महायोजन को ऊंचाई से लगाकर नौ- सौ योजन की ऊंचाई तक एक सौ देश महायोजन आकाश में एक राजूमात्र तिर्यक्लोक में ज्योतिष्कदेव निवास करते हैं।  २००० कोष का एक महायोजन होता हैं।#ज्योतिष्क,देव
3#124#वैमानिक देव कहाँ रहते है ?#वैमानिक देव उर्ध्वलोक में रहते हैं।#वैमानिक,देव
3#125#मनुष्य कहाँ रहते है ?#मानवक्षेत्र (अढाईद्वीप) में।#मनुष्य
3#126#लोक के कितने भेद हैं ?#तीन हैं- उर्ध्वलोक, मध्यलोक और अधोलोक (पाताललोक) ।#लोक
3#127#अधोलोक किसे कहते हैं ?#मेरु के निचे सात राजू लोक अधोलोक कहलाता है।#अधोलोक
3#128#उर्ध्वलोक किसे कहते हैं ?#मेरु के ऊपर लोक के अन्तपर्यन्त उर्ध्वलोक कहलाता है।#उर्ध्वलोक
3#129#मध्यलोक किसे कहते हैं ?#अधोलोक के ऊपर एक लाख चालीस महायोजन मेरु की ऊंचाई के बराबर मध्यलोक है।#मध्यलोक
3#130#मध्यलोक का विशेष स्वरुप क्या हैं ?#मध्यलोक के अत्यन्त बीच में एक लाख योजन चोड़ा, थाली की तरह गोल जम्बूद्वीप हैं। जम्बूद्वीप के बीच में एक लाख महायोजन ऊँचा सुमेरुपर्वत हैं , जिसका जमीन के भीतर एक हजार योजन मूल है, निन्यानवे हजार महायोजन पृथिवी के ऊपर हैं, और चालीस योजन की चूलिका (चोटी) है। \nजम्बूद्वीप के बीच पूर्व से पश्चिम तक लम्बे छह कुलाचल पर्वत हैं।  जिनसे जम्बूद्वीप के सात खण्ड हो गए हैं।  इन सातों खण्डों के नाम इस प्रकार हैं- भरत, हैमवत, हरी, विदेह, रम्यक, हैरण्यवत और ऐरावत।  विदेह क्षेत्र में मेरु से उत्तर की तरफ उत्तरकुरु और दक्षिण की तरफ देवकुरु हैं। \nजम्बूद्वीप को चारों तरफ खाई की तरह बेढे हुये दो लाख योजन चोडा लवणसमुद्र हैं।  लवणसमुद्र को चारों तरफ से बेड़े हुये चार लाख योजन चोंड़ा धातकीखण्डद्वीप हैं।  इस धातकीखंडद्वीप में दो मेरुपर्वत हैं और क्षेत्र कुलाचलादि की सब रचना जम्बूद्वीप में दूनी हैं। \nधातकीखण्ड को चारों तरफ बेढ़े हुये आठ लाख योजन चोड़ा कालोदधिसमुद्र है।  और कालोदधि को बेढ़े हुये सोलह लाख योजन चौड़ा पुष्करद्वीप है। \nपुष्करद्वीप के बीचों- बीच बलयके आकार, चौड़ा, पृथिवी पर एक हजार बाईस योजन ऊँचा, सत्रह सौ इक्कीस योजन जिसकी जड़ हैं, ऐसा \"मनुषोत्तर\" पर्वत है।  जिससे पुष्करद्वीप के दो खण्ड हो गए हैं। पुष्करद्वीप के पाहिले अर्द्ध भाग में जम्बूद्वीप से दूनी- दूनी अर्थात धातकीखण्डद्वीप के बराबर सब रचना है। \nजम्बूद्वीप, धातकीखंड और पुष्करार्धद्वीप, लवणोदधि समुद्र और कलोदधिसमुद्र इतने क्षेत्र क नरलोक मानवक्षेत्र) कहते हैं।  पुष्करद्वीप से आगे परस्पर एक दूसरे को बेढ़े हुये दूने- दूने विस्तार वाले मध्यलोक के अन्तपर्यन्त असंख्यातद्वीप और असंख्यात समुद्र है। \nपांच मेरु सम्बन्धी पांच भरत, पांच ऐरावत, देवकुरु और उत्तरकुरु को छोड़कर पांच विदेह इस प्रकार सब मिलाकर १५ कर्म भूमियां हैं। \nपांच हैमवत और पांच हैरण्यवत इन दश क्षेत्रों में जघन्य भोगभूमि है।  पांच हरी और पांच रम्यक इन दश क्षेत्रों में मध्यम भोगभूमि है।  तथा पांच देवकुरु और पांच उत्तरकुरु इन दश क्षेत्रों में उत्तमभोगभूमि है। \nजहाँ पर असी, मसि, कृषि, सेवा, शिल्प और वाणिज्य इन षटकर्मों में प्रवृर्ति होती है, उसे कर्मभूमि कहते हैं।  जहाँ इनमें प्रवृति नहीं होती उसे भोगभूमि कहते हैं।\nमनुष्य क्षेत्र से बाहरके समस्त द्वीपों में जघन्यभोगभूमि की सी रचना है।  किन्तु अंतिम स्वयंभूरमणद्वीप के उत्तरार्ध में तथा समस्त स्वयंभूरमण समुद्र में और चारों कोनों की पृथिवियों में कर्मभूमि की सी रचना है।  लवण समुद्र और कालोदधि समुद्र में ९६ अन्तर्द्वीप हैं।  जिनमे कुभोगभूमि की रचना है।  वहां मनुष्य ही रहते हैं।उनमें मनुष्यों की आकृतियां नाना प्रकार की और विकृत होती हैं।#मध्यलोक
4#1#संसार के समस्त प्राणी सुख को चाहते हैं और सुख का ही उपाय करते हैं परन्तु सुख को प्राप्त क्यों नहीं होते ?#संसारी जीव असली सुख का स्वरुप और उसका उपाय न तो जानते हैं और न उसका साधन ही करते हैं इसलिये असली सुख को भी प्राप्त नहीं होते।#प्राणी,सुख
4#2#असली सुख का क्या स्वरुप हैं ?#आह् लादस्वरुप जीव के अनुजीवी गुण को असली सुख कहते हैं।  यही जीव का खास स्वाभाव हैं परन्तु संसारी जीवों ने भ्रमवश सातावेदनीय कर्म के उदयजनित ( उस असली सुख की वैभाविक परिणतिरूप) साता परिणाम को ही सुख मान रक्खा है।#सुख
4#3#संसारी जीवों को असली सुख क्यों नहीं मिलता है ?#कर्मोदय के निमित्त से उस सुख का घात हो रहा है इस कारण असली सुख नहीं मिलता हैं।#सुख
4#4#जीव को असली सुख कब मिल सकता हैं ?#मोक्ष होने पर।#सुख
4#5#मोक्ष का स्वरुप क्या है ?#आत्मा से समस्त कर्मों के विप्रमोक्ष (अत्यन्त वियोग) को मोक्ष कहते हैं।#मोक्ष,स्वरुप,सुख
4#6#उस मोक्ष की प्राप्ति का उपाय क्या है ?#संवर और निर्जरा।#मोक्ष
4#7#संवर किसे कहते हैं ?#आस्रव के निरोध को संवर कहते हैं।  अर्थात अनागत (नवीन ) कर्मों का आत्मा के साथ सम्बन्ध न होने का नाम संवर है।#संवर
4#8#निर्जरा किसे कहते हैं ?#पूर्वबद्ध कर्म का आत्मा से एकदेश (आंशिक) वियोग होने को निर्जरा कहते हैं।#निर्जरा
4#9#संवर और निर्जरा होने का उपाय क्या है ?#समयग्दर्शन, सम्यग्ज्ञान और सम्यक्चारित्र इन तीनों पूर्ण गुणों की एकता ही संवर और निर्जरा होने का उपाय है।  मोक्षशास्त्र प्रथम अध्याय सूत्र २।#संवर,निर्जरा
4#10#इन तीनों पूर्ण गुणों की एकता युगपत् होती है या क्रम से ?#क्रम से होती हैं।#समयग्दर्शन,सम्यग्ज्ञान,सम्यक्चारित्र
4#11#इन तीनों पूर्ण गुणों की एकता होने का क्रम किस प्रकार है ?#जैसे- जैसे गुणस्थान बढ़ते हैं, तैसे ही ये गुण भी बढ़ते हुये अंत में पूर्ण होते हैं।#समयग्दर्शन,सम्यग्ज्ञान,सम्यक्चारित्र
4#12#गुणस्थान किसे कहते हैं ?#मोह और योग के निमित्त से आत्मा के सम्यग्दर्शन, सम्यग्ज्ञान और सम्यग्चारित्र गुणों की तारतम्यरूप (उत्तोरत्तर वर्धनशील) अवस्था विशेष को गुणस्थान कहते हैं।#गुणस्थान
4#13#गुणस्थान के कितने भेद हैं ?#चौदह हैं - मिथ्यात्व १, सासादान २, मिश्र ३, अविरत सम्यग्दृष्टि ४, देशविरत ५, प्रमत्तविरत ६, अप्रमत्तविरत ७, अपूर्वकरण ८, अनिवृत्तिकरण ६, सूक्ष्मसाम्पराय १०, उपशान्तमोह ११, क्षीणमोह १२, सयोगकेवली १३, अयोगकेवली १४।#गुणस्थान
4#14#गुणस्थानों के निमित्त कौन कौन हैं ?#मोहनीय कर्म और योग।#गुणस्थान
4#15#कौन कौन  से गुणस्थान का क्या क्या निमित्त है ?#पप्राथमिक चार गुणस्थान तो दर्शनमोहनीय कर्म के निमत्त से होते हैं।  पांचवें गुणस्थानसे लगाकर बारहवें गुणस्थान पर्यन्त आठ गुणस्थान चारित्रमोहनीय के निमित्त से होते हैं।  तेरहवां और चौदहवां ये दो गुणस्थान योग के निमित्त से होते हैं।\nपहला गुणस्थान दर्शनमोहनीय के उदय से होता है।  इसमें आत्मा के परिणाम मिथ्यात्वरूप होते हैं।\nचौथा गुणस्थान दर्शनमोहनीय कर्म के उपशम, क्षय अथवा क्षयोपशम से होता हैं।  इस गुणस्थान में आत्मा के सम्यग्दर्शनगुण का प्रादुर्भाव हो जाता हैं। \nतीसरा गुणस्थान सम्यङ् मिथ्यात्वरूप दर्शनमोहनीय कर्म के उदय से होता हैं।  इस गुणस्थान में आत्मा के परिणाम सम्यङ् मिथ्यात्व अर्थात उभयरूप  होते हैं।\nपहले गुणस्थान में औदयिक भाव, चौथे गुणस्थान में औपशमिक, क्षायिक अथवा क्षायोपशमिक भाव और तीसरे गुणस्थान में औदयिक भाव होते हैं।\nपरन्तु दूसरा गुणस्थान दर्शनमोहनीय कर्म के उदय , उपशम, क्षय और क्षयोपशम इन चार अवस्थाओं में से किसी भी अवस्था की अपेक्षा नहीं रखता हैं।  इसलिये यहां पर दर्शनमोहनीय कर्म की अपेक्षा से पारिणामिक भाव है किन्तु अनन्तानुबन्धिरूप चारित्रमोहनीय कर्म का उदय होने से गुणस्थान में चारित्रमोहनीय कर्म की अपेक्षा से औदयिक भाव भी कहा जा सकता है।  इस गुणस्थान में अनन्तानुबन्धि के उदय से सम्यक्त्व का घात हो जाता है इसलिए यहां सम्यक्त्व नहीं है और मिथ्यात्व का भी उदय नहीं होता हैं।  इसलिए मिथ्यात्व परिणाम भी नहीं होता।  अतएव यह गुणस्थान मिथ्यात्व और सम्यक्त्व की अपेक्षा से अनुदयरूप है। \nपांचवे गुणस्थान से दशवें गुणस्थान तक छह गुणस्थान चारित्र मोहनीय कर्म के क्षयोपशम से होते हैं।  इसलिये इन गुणस्थानों में क्षायोपशमिक भाव होते हैं।  इन गुणस्थानों में सम्यक्त्वचारित्रगुण की क्रम से वृद्धि होती हैं।\nग्याहरवां गुणस्थान चारित्रमोहनीय कर्म के उपशम से होता हैं इसलिए ग्याहरवें गुणस्थान में औपशमिक भाव होते हैं।  यद्यपि यहां पर चारित्रमोहनीय कर्म का पूर्णयता उपशम होता हैं तथापि योग का सदभाव होनेसे पूर्ण चारित्र नहीं होता क्योंकि सम्यक्चारित्र के लक्षण में योग और कषाय के अभाव से सम्यक्चारित्र होता हैं।  ऐसा लिखा है।\nबारहवां गुणस्थान चारित्रमोहनीय कर्म के क्षय से होता है इसलिए यहां क्षायिकभाव होते हैं।  इस गुणस्थान में भी ग्यारहवें गुणस्थान की तरह सम्यक्चारित्र की पूर्णता नहीं होती, सम्यग्ज्ञानगुण यद्यपि चौथे गुणस्थान में ही प्रकट  हैं।  भावार्थ- यद्यपि आत्मा का ज्ञानगुण अनादि काल से प्रवाहरूप चला आ रहा है तथापि दर्शनमोहनीय का उदय होने से वह ज्ञान मिथ्यारूप होता हैं।  परन्तु चौथे गुणस्थान में जब दर्शनमोहनीयकर्म के उदय का आभाव हो जाता है तब वही आत्मा का ज्ञानगुण सम्यग्ज्ञान कहलाने लगता है और पंचमादि गुणस्थानोंमें तपश्चरण के निमित्त से अवधि, मनःपर्यय ज्ञान भी किसी जीव के प्रगट हो जाते हैं तथापि केवलज्ञान के हुये बिना सम्यग्ज्ञान की पूर्णता नहीं हो सकती।  इसलिये इस बारहवें गुणस्थान तक यद्यपि सम्यग्दर्शन की पूर्णता हो गई (क्योंकि क्षायिक सम्यग्दर्शन के बिना क्षपकश्रेणी नहीं चढ़ता क्षपकश्रेणी   के बिना १२ वां गुणस्थान नहीं होता ) तथापि सम्यग्ज्ञान और सम्यक्चारित्र गुण अभी तक अपूर्ण हैं इसलिये अभी तक मोक्ष नहीं होता।\nतेरहवां गुणस्थान योगों के सद्भाव की अपेक्षा  से होता है इसलिये  सयोग और केवलज्ञान के निमित्त से सयोग केवली है।  इस गुणस्थान में सम्यग्ज्ञान की पूर्णता  है परन्तु चारित्रगुण की पूर्णता न होने से  नहीं होता।\nचौदहवां गुणस्थान योगों के अभाव की अपेक्षा है इसलिए इसका नाम आयोग केवली है इस गुणस्थान में सम्यग्दर्शन, सयग्ज्ञान और सम्यक्चारित्र इन तीनों गुणों की पूर्णता हो जाती है अतएव मोक्ष भी दूर नहीं रहता।  अर्थात अ ई उ ऋ लृ इन पांच हस्व (लघु) स्वरोंके उच्चारण करने में जितना काल लगता है उतने ही काल में मोक्ष हो जाता है।#गुणस्थान
4#16#मिथ्यात्वगुणस्थान का क्या स्वरुप है ?#मिथ्यात्वप्रकृति के उदय से अतत्वार्थश्रद्धानस्वरुप आत्मा के परिणाम विशेष को मिथ्यात्व गुणस्थान कहते हैं।  इस मिथ्यात्व गुणस्थान में रहने वाला जीव मिथ्याश्रद्धावान् होता है।  तत्वार्थश्रद्धा की और इसकी रूचि नहीं होती।  जैसे- पित्तज्वर वाले रोगी को दुग्धादिक रस कडुवे लगते हैं उसी प्रकार इसको भी समीचीन धर्म अच्छा नहीं लगता।#मिथ्यात्वगुणस्थान
4#17#मिथ्यात्वगुणस्थान में किन किन प्रकृतियों का बन्ध होता हैं ?#कर्म की १४८- प्रकृतियों में से स्पर्शादिक २० प्रकृतियों का अभेदविविक्षा से स्पर्शादिक चार में तथा बन्धन ५ और संघात ५ का अभेदविविक्षा से पांच शरीरों में अन्तर्भाव होता है।  इस कारण भेदविविक्षा से सर्व १४८ और अभेदविविक्षा से १२२ बन्ध प्रकृतियां हैं।\nसम्यङ् मिथ्यात्व और सम्यक्प्रकृति इन दो प्रकृतियों का बन्ध ही नहीं होता। क्योंकि इन दोनों प्रकृतियों की सत्ता सम्यक्त्व परिणामों से मिथ्यात्वप्रकृति के तीन खण्ड करने से होती है।  इस कारण अनादिमिथ्यादृष्टि जीव की बन्धयोग्य प्रकृतियां १२० और सत्त्वयोग्य प्रकृतियां १४६ हैं।मिथ्यात्व-गुणस्थान में तीर्थंकर प्रकृति, आहारकशरीर और आहारकांगोंपांग इन तीन प्रकृतियों का बन्ध नहीं होता। क्योंकि इन तीन प्रकृतियों का बन्ध सम्यग्दृष्टि के ही होता हैं।  इसलिए मिथ्यात्व गुणस्थानमें १२० में से ३ घटने पर ११७ प्रकृतियों का बन्ध होता हैं।#मिथ्यात्वगुणस्थान
4#18#मिथ्यात्वगुणस्थान में उदय कितनी प्रकृतियों का होता है ?#सम्यक्प्रकृति, सम्यङ् मिथ्यात्व, आहारक शरीर,आहारकांगोंपांग और तीर्थंकरप्रकृति इन पांच प्रकृतियों का  मिथ्यात्व गुणस्थानमें उदय नहीं होता इसलिए ११२ में से ५ घटाने पर ११७ का उदय होता हैं।#मिथ्यात्वगुणस्थान
4#19#मिथ्यात्वगुणस्थान में सत्त्व (सत्ता) कितनी प्रकृतियों का रहता है ?#एक सौ अड़तालीस प्रकृतियों का।#मिथ्यात्वगुणस्थान
4#20#सासादनगुणस्थान किसे कहते हैं ?#प्रथमोपशमसम्यक्त्व के काल में जब अधिक से अधिक ६ आवलि और कम से काम एक समय शेष रहता है।  उस समय किसी एक अनन्तानुबन्धी  की कषाय के उदय से सम्यक्त्वविहीन परिणाम सासादन गुणस्थान कहलाता हैं।#सासादनगुणस्थान
4#21#प्रथमोपशमसम्यक्त्व किसे कहते हैं ?#सम्यक्त्व के तीन भेद हैं दर्शनमोहनीय की तीन प्रकृतियाँ और अनन्तानुबन्धी की ४ प्रकृतियां इन सात प्रकृतियों के उपशम के उत्पन्न सम्यक्त्व को उपशमसम्यक्त्व कहते हैं। इन सात प्रकृतियों के क्षय होने से उत्पन्न सम्यक्त्व को क्षायिकसम्यक्त्व कहते हैं और इन्ही छह प्रकृतियों के अनुदय तथा सम्यक्प्रकृति नामक प्रकृति के उदय से जो सम्यक्त्व होता है उसे क्षायोपशमिक सम्यक्त्व कहते हैं। \nउपशमसम्यक्त्व के दो भेद हैं- प्रथमोपशमसम्यक्त्व और द्वितीयोपशमसम्यक्त्व।\nअनादिमिथ्यादृष्टि के पांच और सादि मिथ्यादृष्टि के सात प्रकृतियों के उपशम से जो सम्यक्त्व होता हैं, उसे प्रथमोपशमसम्यक्त्व कहते हैं।#प्रथमोपशमसम्यक्त्व
4#22#द्वितीयोपशमसम्यक्त्व किसे कहते हैं ?#सातवें गुणस्थान में क्षायोपशमिक सम्यग्दृष्टि जीव श्रेणी चढ़ने के सन्मुख अवस्था में अनन्तानुबन्धी चतुष्टय का विसँयोजन(अप्रत्याख्यानादिरूपकरण) करके जो सम्यक्त्व प्राप्त करता है उसे द्वितीयोपशमसम्यक्त्व कहते हैं।#द्वितीयोपशमसम्यक्त्व
4#23#आवली किसे कहते हैं ?#असंख्यात समयों की एक आवलि होती हैं।#आवली
4#24#सासादानगुणस्थान में कितनी प्रकृतियों का बन्ध होता हैं ?#मिथ्यात्वगुणस्थान में जो ११७ प्रकृतियों का बन्ध होता हैं, उनमें से इसी मिथ्यात्वगुणस्थान में जिनकी व्युच्छति होती है ऐसी सोलह प्रकृतियों के घटाने पर १०१ प्रकृतियों का बन्ध सासादान गुणस्थान में होता है। \nवे सोलह प्रकृतियाँ ये  हैं- मिथ्यात्व, हुंडकसंस्थान, नपुंसकवेद, नरकगति, नरकगत्यानुपूर्वी, नरकायु, असंप्रप्तासृपाटिकासंहनन, एकेन्द्रिय जाती, विकत्रय तीन, स्थावर, आतप, सूक्ष्म, अपर्याप्त और साधारण।#सासादानगुणस्थान
4#25#व्युच्छित्ति किसे कहते हैं ?#जिस गुणस्थान में जिन कर्मप्रकृतियों के बन्ध, उदय अथवा, सत्त्व की व्युच्छित्ति कही है उस गुणस्थान तक ही उन प्रकृतियों का बन्ध, उदय अथवा सत्त्व पाया जाता है।  आगे के क्सिस भी गुणस्थान में प्रकृतियों का बन्ध, उदय अथवा सत्त्व नहीं होता है, उसे व्युच्छित्ति कहते हैं।#व्युच्छित्ति
4#26#सासादनगुणस्थान में उदय कितनी प्रकृतियों का होता हैं ?#पाहिले गुणस्थान में जो ११७ प्रकृतियों का उदय होता है उनमें से मिथ्यात्व, आतप, सूक्ष्म, अपर्याप्त और साधारण इन पांच मिथ्यात्वगुणस्थान की व्युच्छिन्न प्रकृतियों को घटाने पर ११२ रहीं।  परन्तु नरकगत्यानुपूर्वी का इस गुणस्थान में उदय नहीं होता इसलिए इस गुणस्थान में १११ प्रकृतियों का उदय होता हैं।#सासादनगुणस्थान
4#27#सासादनगुणस्थान में सत्त्व कितनी प्रकृतियों का रहता हैं ?#एक सौ पैंतालीस प्रकृतियों का सत्त्व रहता हैं।  यहां पर तीर्थंकर प्रकृति, आहारकशरीर और आहारक अंगोंपांग इन तीन प्रकृतियों की सत्ता नहीं रहती।#सासादनगुणस्थान
4#28#तीसरा मिश्र गुणस्थान कसी कहते हैं ?#सम्यङ् मिथ्यात्व प्रकृति के उदय से जीव के न तो केवल सम्यक्त्वरूप परिणाम होते हैं और न केवल मिथ्यात्वरूप।  किन्तु मिले हुये दहीगुड़ के स्वाद की तरह एक भिन्न जाती के मिश्र परिणाम होते हैं।  इसी मिश्र परिणाम को मिश्रगुणस्थान कहते हैं।#मिश्रगुणस्थान
4#29#मिश्रगुणस्थान मैं कितनी प्रकृतियों का बन्ध होता हैं ?#दूसरे गुणस्थान में बन्धप्रकृतियां १०१ थीं।  उनमें से व्युच्छिन्नप्रकृतियां पच्चीस (अनन्तनुबन्धी क्रोध, मान, माया, लोभ, स्त्यानगृद्धि, निद्रा- निद्रा, प्रचला-प्रचला, दुर्भग, दुः स्वर, अनदेय , न्यग्रोधपरिमंडलसंस्थान, स्वातिसंस्थान, कुब्जकसंस्थान, वामनसंस्थान, वज्रनाराचसंहनन, नाराचसंहनन, अर्द्धनाराचसंहनन, कीलकसंहनन,अप्रशस्तविहायोगति, स्त्रिवेद, नीचगोत्र, तिर्यग्गति, तिर्यग्गत्यानुपूर्वी, तिर्यगायु, उद्योत) घटाने पर शेष रहीं १६ प्रकृतियां।  परन्तु इस गुणस्थान में किसी भी आयुकर्मका बन्ध नहीं होता इसलिये छिहत्तर में से मनुष्यायु और देवायु इन दो के घटाने पर मिश्रगुणस्थान में ७४ प्रकृतियों का बन्ध होता हैं. नरकायु की पहिले गुणस्थान में और तिर्यगायु की दूसरे गुणस्थान में ही व्युच्छित्ति हो जाती हैं।#मिश्रगुणस्थान
4#30#मिश्रगुणस्थान में कितनी प्रकृतियों का उदय होता है ?#दूसरे गुणस्थान में १११  प्रकृतियों का उदय होता है।  उनमें से व्युच्छिन्न प्रकृतियाँ ६ (अनन्तानुबन्धी ४, एकेन्द्रियादिक ४, स्थावर १ के घटाने पर शेष १०१ में से नरकगत्यानुपूर्वी के बिना( क्योंकि यह दूसरे गुणस्थान में घटाई जा चुकी हैं ) शेष की तीन आनुपूर्वी घटाने पर (क्योंकि तीसरे गुणस्थान में मरण न होने से किसी भी आनुपूर्वी का उदय नहीं होता ) शेष ६६ प्रकृतियां और एक सम्यङ् मिथ्यात्वप्रकृति का उदय यहां आ मिला, इस कारण इस गुणस्थान में १०० प्रकृतियों का उदय होता हैं।#मिश्रगुणस्थान
4#31#मिश्र गुणस्थान में कितनी प्रकृतियों का सत्त्व रहता हैं ?#मिश्रगुणस्थान में तीर्थंकर प्रकृति के बिना १४७ प्रक्रतियों का सत्त्व रहता हैं।#मिश्रगुणस्थान
4#32#अविरतसम्यक्त्व गुणस्थान का क्या स्वरुप हैं ?#दर्शनमोहनीय की तीन और अनन्तानुबन्धी की चार इन सात प्रकृतियों के उपशम अथवा क्षय अथवा क्षयोपशम से सम्यक्त्वसहित और अप्रत्याख्यानावरण क्रोध मान माया लोभ के उदय से व्रतरहित परिणाम को अविरतसम्यग्दृष्टि गुणस्थान कहते हैं।#अविरतसम्यक्त्व
4#33#अविरतसम्यक्त्व गुणस्थान में बन्ध कितनी प्रकृतियों का होता हैं ?#मिश्रगुणस्थान में ७४ प्रकृतियों का बन्ध होता हैं।  उनमें मनुष्यायु, देवायु और तीर्थंकर प्रकृति मिलाने पर ७७ प्रकृतियों का बन्ध होता हैं।#अविरतसम्यक्त्व
4#34#अविरतसम्यक्त्व गुणस्थान में उदय कितनी प्रकृतियों का होता हैं ?#मिश्र गुणस्थान में १०० प्रकृतियों का उदय होता हैं।  उनमे से व्युच्छिन्न प्रकृति सम्यङ् मिथ्यात्व के घटाने पर रहीं ६६, इनमें चार आनुपूर्वी और एक सम्यक्प्रकृति- मिथ्यात्व इन पांच प्रकृतियों को मिलाने पर मिश्र गुणस्थान १०४ प्रकृतियों का उदय होता हैं।#अविरतसम्यक्त्व
4#35#अविरतसम्यक्त्व गुणस्थान में सत्त्व कितनी प्रकृतियों का होता हैं ?#सबका अर्थात १४८ प्रकृतियों का किन्तु क्षायिकसम्यग्दृष्टि के १४१ का ही सत्त्व हैं।#अविरतसम्यक्त्व
4#36#देशविरत गुणस्थान का क्या स्वरुप हैं ?#प्रत्यख्यानावरण क्रोध मान माया लोभ के उदय से संयम भावरहित किन्तु अप्रत्यख्यानावरण क्रोध मान माया लोभ के क्षयोपशम से श्रावकव्रतरूप देशचारित्र सहित परिणाम को देशविरत नामक पंचम गुणस्थान कहते हैं।  पंचम आदि ऊपर के समस्त गुणस्थानों में सम्यग्दर्शन का अविनाभावी सम्यग्ज्ञान अवश्य होता है।  इसके बिना पंचम और षष्ट आदि गुणस्थान नहीं होते।#देशविरतगुणस्थान
4#37#देशविरत गुणस्थान में  कितनी प्रकृतियों का बन्ध होता हैं ?#चौथे गुणस्थान में जो ७७ प्रकृतियों का बन्ध कहा है उनमे से व्युच्छिन्न दश ( अप्रत्यख्यानावरण क्रोध, मान, माया, लोभ, मनुष्यगति, मनुष्यगत्यानुपूर्वी, मनुष्यायु, औदारिक शरीर, औदारिक अंगोपांग वज्रवृषभनाराचसंहनन ) के घटाने पर शेष ६७ प्रकृतियों का देशविरत गुणस्थान में बन्ध होता हैं।#देशविरतगुणस्थान
4#38#पंचम देशविरत गुणस्थान में उदय कितनी प्रकृतियों का होता हैं ?#चौथे गुणस्थान में जो १०४ प्रकृतियों का उदय कहा हैं उनमें से व्युच्छिन्न सत्रह प्रकृतियों (अप्रत्यख्यानावरण क्रोध, मान, माया, लोभ, देवगति, देवगत्यानुपूर्वी, देवायु, नरकगति, नरकगत्यानुपूर्वी, नरकायु, वैक्रियिक शरीर, वैक्रयिक अंगोपांग,मनुष्यगत्यानुपूर्वी,  तिर्यंग्गत्यानुपूर्वी, अनादेय, अयशस्कीर्ति  ) के घटाने पर शेष रहीं ८७ प्रकृतियों का पंचम गुणस्थान में उदय होता हैं।#देशविरतगुणस्थान
4#39#पंचम देशविरत गुणस्थान में सत्त्व कितनी प्रकृतियों का रहता हैं ?#चौथे गुणस्थान में जो १४८ प्रकृतियों का सत्त्व कहा हैं उनमें से व्युच्छिन्नप्रकृति एक नरकायु के बिना १४७ का सत्त्व रहता हैं।  किन्तु क्षायिकसम्यग्दृष्टि की अपेक्षा से १४० का सत्त्व रहता हैं।#देशविरतगुणस्थान
4#40#प्रमत्तविरत नामक गुणस्थान का स्वरुप क्या  हैं ?#संज्वलन और नोकषाय के तीव्र उदय से संयमभाव तथा मलजनकप्रमादयुक्त परिणाम को प्रमत्तविरत गुणस्थान कहते हैं।\nसंज्वलन और नोकषाय का उदय चारित्रगुण का विरोधी है तथापि वह प्रत्याख्यानावरण कषाय का उपशम होने से प्रादुर्भूत सकलसंयम के घातने में समर्थ नहीं हैं।  इस कारण उपचार से समय का उत्पादक कहा है।  इसलिये इस गुणस्थानवर्ती मुनि को प्रमत्तविरत अर्थात चित्रलाचरण कहते हैं।#प्रमत्तगुणस्थान
4#41#प्रमत्तविरत गुणस्थान में बन्ध कितनी प्रकृतियों का होता हैं ?#पंचम गुणस्थान में जो ६७ प्रकृतियों का बन्ध होता हैं।  उनमें से प्रत्याख्यानावरण क्रोध, मान, माया, लोभ इन चार व्युच्छिन्न प्रकृतियों के घटाने पर शेष ६३ प्रकृतियों का प्रमत्तविरत में बन्ध होता हैं।#प्रमत्तगुणस्थान
4#42#प्रमत्तविरत गुणस्थान में उदय कितनी प्रकृतियों का होता हैं ?#पंचम गुणस्थान में जो ८७  प्रकृतियों का उदय कहा हैं उनमे से व्युच्छिन्न आठ प्रकृतियां (प्रत्याख्यानावरण क्रोध, मान, माया, लोभ, तिर्यग्गति, तिर्यग्गायु, उद्योत और नीचगोत्र ) के घटाने पर शेष ७९ प्रकृतियों में आहारक शरीर और आहारक अंगोपांग ये दो प्रकृतियां मिलाने से ८१ प्रकृतियों का प्रमत्तविरत गुणस्थान में उदय होता हैं।#प्रमत्तगुणस्थान
4#43#प्रमत्तविरत गुणस्थान में सत्त्व कितनी प्रकृतियों का होता हैं ?#पंचम गुणस्थान में १४६ प्रकृतियों की सत्ता कही हैं।  उनमें से व्युच्छिन्न प्रकृति एक तिर्यगायु के घटाने पर १४६ प्रकृतियों का प्रमत्तविरत गुणस्थान में सत्त्व रहता हैं।  किन्तु क्षायिकसम्यग्दृष्टि १३९ का ही सत्त्व होता हैं।#प्रमत्तगुणस्थान
4#44#अप्रमत्तविरतनामक सप्तम गुणस्थान का  स्वरुप क्या हैं ?#संज्वलन और नोकषाय के मन्द उदय से प्रमादरहित संयमपरिणाम को अप्रमत्तविरत गुणस्थान कहते हैं।#अप्रमत्तगुणस्थान
4#45#अप्रमत्तगुणस्थान के कितने भेद हैं ?#दो हैं- स्वस्थान अप्रमत्तविरत और सातिशय अप्रमत्तविरत।#अप्रमत्तगुणस्थान
4#46#स्वस्थान अप्रमत्तविरत किसे कहते हैं ?#हजारों बार छट्टे से सातवें से छट्टे गुणस्थान में आने जाने रूप परिणाम को स्वस्थान अप्रमत्तविरत कहते हैं।#स्वस्थान,अप्रमत्तविरत
4#47#सातिशय अप्रमत्तविरत किसे कहते हैं ?#श्रेणी चढ़ने के सममुख जो परिणाम होता है उसे सातिशय अप्रमत्तविरत कहते हैं।#सातिशय,अप्रमत्तविरत
4#48#श्रेणी चढ़ने का पात्र कौन होता हैं ?#क्षायिकसम्यग्दृष्टि और द्वितीयोपशमसम्यग्दृष्टि ही श्रेणी चढ़ते हैं।  प्रथमोपशमसम्यक्त्व वाला तथा क्षायोपशमिकसम्यक्त्व वाला श्रेणी नहीं चढ़ सकता।  प्रथोपशमसम्यक्त्व वाला प्रथमोपशमसम्यक्त्व को छोड़कर क्षायोपशमिकसम्यग्दृष्टि होकर प्रथम ही अनन्तानुबन्धी क्रोध, मान, माया, लोभ का विसंजोजन करके दर्शनमोहनीय की तीन प्रकृतियों का उपशम करके या तो द्वितीयोपशमसम्यग्दृष्टि हो जाय अथवा तीनों प्रकृतियों का क्षय करके क्षायिकसम्यग्दृष्टि हो जाय तब श्रेणी चढ़ने का पात्र होता हैं।#श्रेणी
4#49#श्रेणी किसे कहते हैं ?#जहां चारित्रमोहनीय की शेष रहीं इक्कीस प्रकृतियों का क्रम से उपशम या क्षय किया जाता है, उस अवस्था को श्रेणी कहते हैं।#श्रेणी
4#50#श्रेणी के कितने भेद हैं ?#दो हैं- उपशमश्रेणी और क्षपकश्रेणी।#श्रेणी
4#51#उपशमश्रेणी किसे कहते हैं ?#जिसमें चारित्रमोहनीय की २१ प्रकृतियों का उपशम किया जाता है  उस अवस्था को उपशमश्रेणी कहते हैं।#उपशमश्रेणी
4#52#क्षपकश्रेणी किसे कहते हैं ?#जिसमें चारित्रमोहनीय की २१ प्रकृतियों का क्षय किया जाता है  उसे  क्षपक श्रेणी कहते हैं।#क्षपकश्रेणी
4#53#इन दोनों श्रेणियों में कौन- कौन से जीव चढ़ते हैं ?#क्षायिक सम्यग्दृष्टि तो दोनों ही श्रेणी चढ़ते है किन्तु द्वितीयोपशमसम्यग्दृष्टि उपशमश्रेणी ही चढ़ता है, क्षपकश्रेणी नहीं चढ़ता।#श्रेणी
4#54#उपशमश्रेणी के कौन कौन से गुणस्थान हैं ?#चार हैं - आठवां, नवमा, दशवां, ग्यारहवां।#उपशमश्रेणी
4#55#क्षपकश्रेणी के कौन कौन से गुणस्थान हैं ?#आठवां, नवमा, दशवां, बारहवां ये चार हैं।#क्षपकश्रेणी
4#56#चारित्रमोहनीय की प्रकृतियों के उपशम तथा क्षय के लिए आत्मा के कौन से परिणाम निमित्तकारण हैं ?#तीन हैं- अधः करण, अपूर्वकरण, अनिवृत्तिकरण।#चारित्रमोहनीय
4#57#अधः करण किसे कहते हैं ?#जिस करण ( परिणामसमूह) में उपरितन समयवर्ती तथा अधस्तनसमयवर्ती जीवों के परिणाम सदृश तथा विसदृश दोनों ही होते हैं उसे अधःकरण कहते हैं।  यह अधःकरण सातवें गुणस्थान के उत्तरभाग में होता हैं।#अधःकरण
4#58#अपूर्वकरण किसे कहते हैं ?#जिस करण में उत्तरोत्तर अपूर्व ही अपूर्व परिणाम होते हैं अर्थात भिन्न समयवर्ती जीवों के परिणाम सदा विसदृश ही होते हैं और एक समयवर्ती जीवों के परिणाम सदृश और विसदृश दोनों प्रकार के होते हैं होते हैं उसे अपूर्वकरण कहते हैं।  यहीं आठवां गुणस्थान है।#अपूर्वकरण
4#59#अनिवृत्तिकरण किसे कहते हैं ?#जिस करण में भिन्न समयवर्ती जीवों के परिणाम विसदृश ही होते हैं और एक समयवर्ती जीवों के परिणाम सदृश ही होते हैं होते हैं उसे अनिवृतिकरण कहते हैं यहीं नवम गुणस्थान है। इन तीनों ही करणों के परिणाम प्रतिसमय अनन्तगुणी विशुद्धता के लिए ही होते हैं।#अनिवृत्तिकरण
4#60#अधः करण का दृष्टान्त क्या हैं ?#देवदत्त नामक राजा के ३०७२ तीन हजार बहत्तर आदमी (जो की ५६ महकमों में बटे हुये हैं ) सेवक हैं।  महकमा नं. १ में १६२ हैं।  नं. २ में १६६। नं. ३ में १७०। नं. ४ में १७४।  नं. ५ में १७८। नं. ६ में १८२।  नं. ७ में १८६।  नं. ८ में १९०।  नं. ९ में  १९४। नं. १० में १९८।  नं. ११ में २०२।  नं. १२ में २०६। नं. १३ में २१०। नं. १४ में २१४। नं. १५ में २१८ और नं.१६  में २२२ आदमी काम करते हैं।\nपहले महकमे के १६२ आदमियों में से पहिले आदमी का वेतन १) रुपया, दूसरे का २), तीसरे का ३)।  इसी प्रकार एक एक बढ़ते हुये १६२ वें आदमी का वेतन १६२) रुपया है।\nमहकमे नं. २ में जो १६६ आदमी काम करते हैं। उनमें से पहले आदमी का वेतन ४५) रुपया है।  द्वितीयादिक का एक एक रुपया वेतन क्रम से बढ़ता हुआ होने में १६६ वें आदमी का वेतन २१०) रुपया है। \nमहकमे नं. ३ में १७० आदमी काम करते हैं। उनमें से पहले आदमी का वेतन ८०) रुपया है। और दूसरे तीसरे आदि आदमियों का एक रुपया बढ़ते बढ़ते १७० वें आदमी का वेतन २४९) रुपया है। \nमहकमे नं. ४ में १७४ आदमी काम करते हैं। इनमें पहले आदमी का वेतन १२१) रुपया है और दूसरे आदमी का एक एक रुपया बढ़ता हुआ वेतन होने से १४८ वें आदमी का वेतन २९४) रुपया होता हैं। \nमहकमे नं. १६ वें महकमे में जो २२२ आदमी नौकर हैं उनमें से पहिले का वेतन ६९१) रुपया और २२२ वें आदमी का वेतन ९१२ ) रुपया हैं। \nइस दृष्टान्त में पहिले महकमे के ३९ आदमियों का वेतन ऊपर के महकमे के किसीभी  आदमी के वेतन से नहीं मिलता तथा अंत के ५७ आदमियों का वेतन नीचे के महकमों के किसीभी  आदमी के वेतन से नहीं मिलता हैं।  शेष वेतन ऊपर निचे के महकमों के वेतनों के साथ यथा- संभव सदृश भी है। \nइसी प्रकार प्रकृत में भी ऊपर के समय सम्बन्धी परिणामों और नीचे के समयसम्बन्धी परिणामों में सदृशता यथा- सम्भव जानना।  इसका विशेषस्वरुप गोम्मटसार के गुणस्थानाधिकार में तथा सुशीला उपन्यास के १३३ वें पृष्ठ से लगाकर १४२ वें पृष्ठ तक देखना।#अधःकरण
4#61#सप्तमगुणस्थान में बन्ध कितनी प्रकृतियों का होता हैं ?#छठे गुणस्थान में जो ६३ प्रकृतियों का बन्ध कहा हैं, उनमें से व्युच्छिन्न प्रकृतियों छह के (अस्थिर, अशुभ, असाता, अयशस्कीर्ति, अरति, शोक के घटाने पर शेष रहीं ५७ में आहारक शरीर और आहारक अंगोपांग इन दो प्रकृतियों को मिलाने से सप्तम गुणस्थान में ५९ प्रकृतियों का बन्ध होता हैं।#सप्तम गुणस्थान,अप्रमत्तगुणस्थान
4#62#सप्तमगुणस्थान में उदय कितनी प्रकृतियों का होता हैं ?#छठे गुणस्थान में जो ८१ प्रकृतियों का उदय कहा है, उनमें से व्युच्छिन्न प्रकृतियां पांच (आहारकशरीर, आहारक अंगोंपांग, निद्रानिद्रा, प्रचलाप्रचला और स्त्यानगृद्धि ) के घटाने पर शेष रही ७६ प्रकृतियों का सप्तम गुणस्थान में उदय होता हैं।#सप्तम गुणस्थान,अप्रमत्तगुणस्थान
4#63#सप्तमगुणस्थान में सत्त्व कितनी प्रकृतियों का होता हैं ?#छट्ठे गुणस्थान की तरह इस गुणस्थान में भी १४६ प्रकृतियों की सत्ता रहती हैं किन्तु क्षायिक सम्यग्दृष्टि के १३९ प्रकृतियों का ही सत्त्व रहता हैं।#सप्तम गुणस्थान,अप्रमत्तगुणस्थान
4#64#आठवें गुणस्थान में बन्ध  कितनी प्रकृतियों का होता हैं ?#सातवें गुणस्थान में जो ५९ प्रकृतियों का बन्ध कहा है, उनमें से व्युच्छिन्न प्रकृति एक देवायु को घटाने पर ५८ प्रकृतियों का बन्ध होता हैं।#आठवें गुणस्थान,​अपूर्वकरण
4#65#आठवें गुणस्थान में उदय कितनी प्रकृतियों का होता हैं ?#सातवें  गुणस्थान में जो ७६ प्रकृतियों का उदय कहा है, उनमें व्युच्छिन्न प्रकृतियां चार (सम्यक्प्रकृति, अर्द्धनाराच, कीलक, असंप्राप्तासृपटिकासंहनन ) के घटाने पर शेष ७२ प्रकृतियों का अष्टमगुणस्थान में उदय होता हैं।#आठवें गुणस्थान,​अपूर्वकरण
4#66#आठवें गुणस्थान में सत्त्व कितनी प्रकृतियों का रहता हैं ?#सातवें  गुणस्थान में जो १४६ प्रकृतियों का सत्त्व कहा है उनमेंसे व्युच्छिन्न प्रकृतियां अनन्तानुबन्धी क्रोध मान माया लोभ इन चार को घटाने पर द्वितीयोपशम सम्यग्दृष्टि उपशमश्रेणी वाले के दर्शनमोहनीय की तीन प्रकृतिरहित १३९ का सत्त्व रहता हैं।  और क्षपकश्रेणी वाले के सातवें गुणस्थान की व्युच्छिन्न प्रकृतियां आठ को अनन्तानुबन्धी क्रोध मान माया लोभ तथा दर्शनमोहनीय की ३ और एक देवायु को) घटाकर शेष १३८ प्रकृतियों का सत्त्व रहता हैं।#आठवें गुणस्थान,​अपूर्वकरण
4#67#नवम अनिवृतिकरण गुणस्थान में बन्ध  कितनी प्रकृतियों का होता हैं ?#आठवें गुणस्थान में जो ५८ प्रकृतियों का बन्ध कहा हैं उनमें से व्युच्छिन्न प्रकृतियां छत्तीस (निद्रा, प्रचला, तीर्थंकर, निर्माण, प्रशस्तविहायोगति, पंचेन्द्रियजाति, तैजसशरीर, कार्मणशरीर, आहारकशरीर, आहारकअंगोपांग, समचतुरस्त्रसंस्थान - वैक्रियिक अंगोपांग, देवगति, देवगत्यानुपूर्वी, रूप, रस, गन्ध, स्पर्श, अगुरुलघुत्व, उपघात, परघात, उच्छवास, त्रस, बादर, पर्याप्त, प्रत्येक, स्थिर, शुभ, सुभग, सुस्वर, आदेय, हास्य, रति, जुगुप्सा, भय) घटाने पर शेष २२ प्रकृतियों का नवमगुणस्थान में बन्ध होता हैं।#अनिवृतिकरण,नवमगुणस्थान
4#68#नवम गुणस्थान में उदय कितनी प्रकृतियों का होता हैं ?#नवम गुणस्थान में जो ७२ प्रकृतियों का उदय होता हैं, उनमें व्युच्छिन्न प्रकृतियां छह (हास्य, रति, अरति, शोक, भय, जुगुप्सा) घटाने पर शेष ६६ प्रकृतियां का उदय होता हैं।#नवमगुणस्थान,अनिवृतिकरण
4#69#नवम गुणस्थान में सत्त्व कितनी प्रकृतियों का होता हैं ?#अष्टम गुणस्थान की तरह इस गुणस्थान में भी उपशमश्रेणी वाले द्वितीयोपशमसम्यग्दृष्टि के  ११२, क्षायिकसम्यग्दृष्टि के १३९ और क्षपकश्रेणी वाले के १३८ प्रकृतियों का सत्त्व रहता हैं।#नवमगुणस्थान,अनिवृतिकरण
4#70#दशम सूक्ष्मसाम्प्राय गुणस्थान का स्वरुप क्या हैं ?#अत्यंत सूक्ष्म लोभ कषाय के उदय को अनुभवन करते हुये जीव के परिणामों को सूक्ष्मसाम्प्रय गुणस्थान कहते हैं।#दशम गुणस्थान,सूक्ष्मसाम्प्राय
4#71#दशम  गुणस्थान में बन्ध  कितनी प्रकृतियों का होता हैं ?#नवम गुणस्थान में जो २२ प्रकृतियों का बन्ध होता हैं, उनमें से व्युच्छिन्न प्रकृतियां पाँच (पुरुषवेद, संज्वलनक्रोध, मान, माया, लोभ को) घटाने पर शेष १७ प्रकृतियों का यहाँ बन्ध होता हैं।#दशम गुणस्थान,बन्ध,प्रकृतियों
4#72#दशम  गुणस्थान में उदय कितनी प्रकृतियों का होता हैं ?#नवम गुणस्थान में जो १७ प्रकृतियों का उदय होता हैं, उनमें से व्युच्छिन्न प्रकृतियां छह (स्त्रीवेद, पुरुषवेद, नपुंसकवेद, संज्वलन क्रोध, मान, माया को) घटाने पर शेष ११ प्रकृतियों का दशमगुणस्थान में उदय होता हैं।#दशम गुणस्थान,सूक्ष्मसाम्प्राय
4#73#दशम  गुणस्थान में सत्त्व कितनी प्रकृतियों का रहता हैं ?#उपशमश्रेणी में तो नवमगुणस्थान की तरह द्वितीयोपशम सम्यग्दृष्टि के १४२ और क्षायिकसम्यग्दृष्टि के १३८ और क्षपकश्रेणी वाले के नवम गुणस्थान में जो १३ प्रकृतियों का सत्त्व हैं , उनमें से व्युच्छिन्न प्रकृतियां छत्तीस (तिर्यग्गति १, तिर्यग्गत्यानुपूर्वी १, विकलत्रय की ३, निद्रानिद्रा १, प्रचला-प्रचला १, स्त्यानगृद्धि १, उद्योत १, आतप १, एकेन्दिय १, साधारण १, सूक्ष्म १, स्थावर १, अप्रत्याख्यानावरण की १, प्रत्याख्यानावरण की ३, नोकषाय की ९, संज्वलन क्रोध १, मान १, माया १, नरकगति १, नरकगत्यानुपूर्वी १ घटाने पर शेष १०१ प्रकृतियों का दशम गुणस्थान में सत्त्व हैं।#दशम गुणस्थान,सूक्ष्मसाम्प्राय
4#74#ग्यारहवें उपशान्तमोह नामक गुणस्थान का स्वरुप क्या हैं ?#चारित्र मोहनीय की २१ प्रकृतियों के उपशम से यथाख्यातचारित्रसहित परिणाम को उपशान्तमोह गुणस्थान कहते हैं।  इस गुणस्थान का काल समाप्त होने पर मोहनीयकर्म के उदय से जीव नीचले गुणस्थान में आ जाता है।#ग्यारहवें गुणस्थान,उपशान्तमोह
4#75#ग्यारहवें गुणस्थान में बन्ध  कितनी प्रकृतियों का होता हैं ?#दशम गुणस्थान में जो १७ प्रकृतियों का बन्ध होता था, उनमें से व्युच्छिन्न प्रकृतियां १६ अर्थात ज्ञानावरण की ५, दर्शनावरण  की ४, अन्तराय की ५, यशःकीर्ति १, उच्चगोत्र १, को घटाने पर शेष एकमात्र सातावेदनीय का ग्यारहवें गुणस्थान में बन्ध होता हैं।#ग्यारहवें गुणस्थान,उपशान्तमोह
4#76#ग्यारहवें गुणस्थान में उदय कितनी प्रकृतियों का होता हैं ?#दशवें गुणस्थान में जो ६० प्रकृतियों का उदय होता हैं,  उनमें से व्युच्छिन्नप्रकृति एक संज्वलन लोभ को घटाने पर शेष ५९ प्रकृतियों का ग्यारहवें गुणस्थान में उदय होता हैं।#ग्यारहवें गुणस्थान,उपशान्तमोह
4#77#ग्यारहवें गुणस्थान में सत्त्व कितनी प्रकृतियों का होता हैं ?#नवम और दशम गुणस्थान की तरह द्वितीयोपशम सम्यग्दृष्टि के १४२ और क्षायिकसम्यग्दृष्टि के १३९ प्रकृतियों का ग्यारहवें गुणस्थान में सत्त्व रहता हैं।#ग्यारहवें गुणस्थान,उपशान्तमोह
4#78#क्षीणमोह नामक बारहवें गुणस्थान का स्वरुप क्या हैं और वह किसके होता हैं ?#मोहनीय कर्म के अत्यन्त क्षय होने से स्फटिकभाजनगत जल की तरह अत्यन्त निर्मल, अविनाशी, यथाख्यातचारित्ररूप परिणामों को क्षीणमोहगुणस्थान कहते हैं।#क्षीणमोह,बारहवें गुणस्थान
4#79#बारहवें गुणस्थान में बन्ध  कितनी प्रकृतियों का होता हैं ?#एक सातावेदनीयमात्र का बन्ध होता हैं।#क्षीणमोह,बारहवें गुणस्थान
4#80#बारहवें गुणस्थान में उदय कितनी प्रकृतियों का होता हैं ?#ग्यारहवें गुणस्थान में जो ५९ प्रकृतियों का उदय  होता हैं, उनमें से वज्र नाराच इन दो व्युच्छिन्नप्रकृतियों के घटाने पर ५७ प्रकृतियों का बारहवें गुणस्थान में उदय होता हैं।#क्षीणमोह,बारहवें गुणस्थान
4#81#बारहवें गुणस्थान में सत्त्व कितनी प्रकृतियों का होता हैं ?#दशवें गुणस्थान में क्षपकश्रेणी वाले की अपेक्षा १०२ प्रकृतियों का सत्त्व है, उनमें से व्युच्छिन्न प्रकृति संज्वलनलोभ को घटाने पर शेष १०१ प्रकृतियों का बारहवें गुणस्थान में सत्त्व रहता हैं।#क्षीणमोह,बारहवें गुणस्थान
4#82#सयोगकेवली नामक तेरहवें गुणस्थान का स्वरुप क्या हैं और वह किसके होता हैं ?#घातिया कर्मों की ४७ (देखो प्रश्न नं. ३४७) और अघातिया कर्मों की १६ (नरक तिर्यग्गति १, तदानुपूर्वी १, विकलत्रय ३, आयुस्त्रिक ३, उद्योत १, आतप १, एकेन्द्रिय १, साधारण १, सूक्ष्म १ और स्थावर १) मिलकर ६३ प्रकृतियों का क्षय होने से लोकालोकप्रकाशक केवलज्ञान तथा योग सहित परिणाम को अरिहंत केवली गुणस्थान कहते हैं।  यह केवली भगवान के होता हैं।  जो अपनी दिव्यध्वनि से भव्यजीवों को मोक्षमार्ग का उपदेश देकर संसार में मोक्षमार्ग का प्रकाश करते हैं।#सयोगकेवली,तेरहवें गुणस्थान
4#83#तेरहवें  गुणस्थान में बन्ध  कितनी प्रकृतियों का होता हैं ?#एकमात्र सातावेदनीय का बन्ध होता हैं।#सयोगकेवली,तेरहवें गुणस्थान
4#84#तेरहवें  गुणस्थान में उदय कितनी प्रकृतियों का होता हैं ?#बारहवें गुणस्थान में सत्तावन प्रकृतियों का उदय होता हैं। उनमें से व्युच्छिन्नप्रकृतियां सोलह (ज्ञानावरण की ५, अन्तराय की ४, दर्शनावरण की ४, निद्रा (प्रचला को) घटाने पर शेष ४१ प्रकृतियों में तीर्थंकर की अपेक्षा से एक तीर्थंकरप्रकृति को मिलाकर ४२ प्रकृतियों का तेरहवें गुणस्थान में उदय होता हैं।#सयोगकेवली,तेरहवें गुणस्थान
4#85#तेरहवें  गुणस्थान में सत्त्व  कितनी प्रकृतियों का होता हैं ?#बारहवें गुणस्थान में जो १०१  प्रकृतियों का सत्त्व है, उनमें से व्युच्छिन्नप्रकृतियां सोलह (ज्ञानावरण की ५, अन्तराय की ५, दर्शनावरण  ४, निद्रा १ और प्रचला १ ) घटाने पर शेष ८५ प्रकृतियों का तेरहवें गुणस्थान में सत्त्व हैं।#सयोगकेवली,तेरहवें गुणस्थान
4#86#चौदहवें अयोगकेवली गुणस्थान का स्वरुप क्या हैं और वह किससे होता हैं ?#मन वचन काय नामक योगों से रहित केवलज्ञान सहित परिणाम को अयोगकेवली गुणस्थान कहते हैं।\nइस गुणस्थान का काल अ इ उ ऋ लृ इन पांच ह्रस्व स्वरों के उच्चारण करने के बराबर हैं।  अपने गुणस्थान के काल के द्विचरम समय में सत्ता की ८५ प्रकृतियों का क्षय करके अरिहन्त भगवान् मोक्षधाम (सिद्धशीला ) को पधारते हैं।#चौदहवें गुणस्थान,अयोगकेवली
4#87#चौदहवें गुणस्थान में बन्ध  कितनी प्रकृतियों का होता हैं ?#तेरहवें गुणस्थान में जो एक सातावेदनीय का बन्ध होता था, उसकी उसी गुणस्थान में व्युच्छित्ति होने से अयोगकेवली गुणस्थान में किसी भी प्रकृति का बन्ध नहीं होता।#चौदहवें गुणस्थान,अयोगकेवली
4#88#चौदहवें गुणस्थान में उदय कितनी प्रकृतियों का होता हैं ?#तेरहवें गुणस्थान में जो ४२ प्रकृतियों का उदय होता हैं, उनमें से व्युच्छिन्नप्रकृतियां तीस( वेदनीय १ वज्रऋषभनाराचसंहनन १, निर्माण १, स्थिर १, अस्थिर १, शुभ १, अशुभ १, सुस्वर १, दुःस्वर १, प्रशस्तविहायोगति १, अप्रशस्तविहायोगति १, औदारिक शरीर १, औदारिक अंगोपांग १, तैजसशरीर १, कार्मणशरीर १, समचतुरस्त्रसंस्थान १, न्यग्रोध १, स्वाति १, कुब्जक १, वामन १, हुण्डक १, स्पर्श १, रस १, गन्ध १, वर्ण १, अगुरुलघुत्व १, उपघात १, परघात १, उच्छ्वास १ और प्रत्येक को घटाने पर शेष बारह प्रकृतियों का (वेदनीय १, मनुष्यगति १, मनुष्यायु १, पंचेन्द्रियजाति १, सुभग १, त्रस १, बादर १, पर्याप्त १, आदेय १, यशः कीर्ति १, तीर्थंकर प्रकृति १ और उच्च गोत्र १ का अयोगकेवली गुणस्थान में उदय होता है।#चौदहवें गुणस्थान,अयोगकेवली
4#89#चौदहवें गुणस्थान में सत्त्व कितनी प्रकृतियों का होता हैं ?#तेरहवें गुणस्थान की तरह इस गुणस्थान में भी ८५ प्रकृतियों का सत्त्व है, परन्तु द्विचरम समय में ७२ और अन्तिम समय में १३ प्रकृतियों का सत्त्व नष्ट करके अरिहंत भगवान् मोक्ष को पधारते हैं।#चौदहवें गुणस्थान,अयोगकेवली
5#1#पदार्थो को जानने के उपाय कितने है ?#चार उपाय है - लक्षण, प्रमाण, नय और निक्षेप|#पदार्थ
5#2#लक्षण किसको कहते है?#मिले हुये बहुत से पदार्थो में से किसी एक पदार्थ को जुदा कराने वाले हेतु को लक्षण कहते हैं | जैसे जीव का लक्षण चेतना|#लक्षण
5#3#लक्षण के कितने भेद हैं ?#दो भेद हैं एक आत्मभूत दूसरा अनात्मभूत|#लक्षण
5#4#आत्मभूतलक्षण किसको कहते हैं ?#जो लक्षण वस्तु के स्वरुप में मिला रहता है | जैसे अग्नि का लक्षणा उष्णपना |#आत्मभूतलक्षण
5#5#अनात्मभूतलक्षण किसको कहते हैं ?#जो लक्षण वस्तु के स्वरुप में मिला नहीं रहता | जैसे - दण्डी  पुरुष का लक्षण दण्ड|#अनात्मभूतलक्षण
5#6#लक्षणाभास किसको कहते हैं ?#सदोष लक्षण को लक्षणाभास कहते है |#लक्षणाभास
5#7#लक्षण के दोष कितने हैं ?#तीन हैं - अव्याप्ति, अतिव्याप्ति और असम्भव |#लक्षण,दोष
5#8#लक्ष्य किसको कहते है ?#जिसका लक्षण किया जाता है, उसको लक्ष्य कहते  है |#लक्ष्य
5#9#अव्याप्तिदोष किसको कहते है ?#लक्ष्य के एकदेश में  लक्षण के रहने को अव्याप्ति दोष कहते है | जैसे पशु का लक्षण सींग |#अव्याप्तिदोष
5#10#अतिव्याप्ति दोष किसको कहते है?#लक्ष्य और अलक्ष्य में लक्षण के रहने को अतिव्याप्तिदोष कहते है | जैसे- गो का लक्षण सींग |#अतिव्याप्तिदोष
5#11#अलक्ष्य किसको कहते है?#लक्ष्य के सिवाय दूसरे पदार्थो  को अलक्ष्य कहते हैं |#अलक्ष्य
5#12#असम्भवदोष किसको कहते है?#लक्ष्य में लक्षण की असम्भवता  को  असम्भवदोष कहते है |#असम्भवदोष
5#13#प्रमाण किसको कहते है?#सच्चे ज्ञान को प्रमाण कहते है |#प्रमाण
5#14#प्रमाण के कितने भेद है ?#दो भेद है- एक प्रत्यक्ष और दूसरा परोक्ष |#प्रमाण
5#15#प्रत्यक्ष किसको कहते है?#जो पदार्थ को स्पष्ट जानता हैं  |#प्रत्यक्ष
5#16#प्रत्यक्ष के कितने भेद है ?#दो भेद है- एक सांव्यवहारिकप्रत्यक्ष दूसरा पारमार्थिकप्रत्यक्ष |#प्रत्यक्ष
5#17#सांव्यवहारिक प्रत्यक्ष किसको कहते है?#जो इन्द्रिय और मन की सहायता से पदार्थ को एकदेश स्पष्ट जानता है  |#सांव्यवहारिक,प्रत्यक्ष
5#18#पारमार्थिक प्रत्यक्ष किसको कहते है?#जो बिना किसी की सहायता के पदार्थो को स्पष्ट जानता हैं |#पारमार्थिक,प्रत्यक्ष
5#19#पारमार्थिक प्रत्यक्ष के कितने भेद है?#दो भेद है- एक विकलपारमार्थिक दूसरा सकलपारमार्थिक|#पारमार्थिक,प्रत्यक्ष
5#20#विकलपारमार्थिक प्रत्यक्ष किसको कहते है?#जो रुपी पदार्थो को बिना किसी की सहायता से स्पष्ट जानता  हैं  |#विकलपारमार्थिक,प्रत्यक्ष
5#21#विकलपारमार्थिक प्रत्यक्ष के कितने भेद है?#दो भेद है- एक अवधिज्ञान तथा  दूसरा मनःपर्ययज्ञान  |#विकलपारमार्थिक,प्रत्यक्ष
5#22#अवधिज्ञान किसको कहते है?#द्रव्य, क्षेत्र, काल, भाव की मार्यादा लिए हुये  जो ज्ञान रुपी पदार्थो को स्पष्ट जानता है |#अवधिज्ञान
5#23#मनः पर्ययज्ञान किसको कहते है?#द्रव्य, क्षेत्र, काल, भाव की मार्यादा लिए हुये  जो दूसरे के मन में  तिष्ठते हुए रुपी पदार्थो को स्पष्ट  जानता है |#मनःपर्ययज्ञान
5#24#सकल पारमार्थिक प्रत्यक्ष किसको कहते है?#केवलज्ञान को |#सकलपारमार्थिक,प्रत्यक्ष
5#25#केवलज्ञान किसे  कहते है?#जो ज्ञान त्रिकालवर्ती  समस्त पदार्थों और उनकी समस्त पर्यायों को युगपत् ( एक साथ)  स्पष्ट  जानता है |#केवलज्ञान
5#26#परोक्षप्रमाण किसे  कहते है?#जो ज्ञान दूसरे की सहायता से पदार्थ को स्पष्ट  जानता है |#परोक्षप्रमाण
5#27#परोक्षप्रमाण के कितने भेद है?#पांच है- स्मृति, प्रत्यभिज्ञान , तर्क, अनुमान और आगम l#परोक्षप्रमाण
5#28#स्मृति किसको कहते है?#पहिले  ज्ञात या दृष्ट पदार्थ की याद (स्मरण) को स्मृति कहते है I#स्मृति
5#29#प्रत्यभिज्ञान किसको कहते है?#स्मृति और प्रत्यक्ष के विषयभूत पदार्थो में जोड़रूप ज्ञान को प्रत्यभिज्ञान  कहते है | जैसे- यह वही मनुष्य है, जिसे कल देखा था  ∣#प्रत्यभिज्ञान
5#30#प्रत्यभिज्ञान के कितने भेद है?#एकत्वप्रत्यभिज्ञान, सादृश्यप्रत्यभिज्ञान आदि अनेक भेद हैं ∣#प्रत्यभिज्ञान
5#31#एकत्वप्रत्यभिज्ञान किसको कहते है?#स्मृति और प्रत्यक्ष के विषयभूत पदार्थो में एकता  दिखाते हुये  जोड़रूप ज्ञान को एकत्वप्रत्यभिज्ञान  कहते है | जैसे- यह वही मनुष्य है, जिसे कल देखा था  ∣#एकत्वप्रत्यभिज्ञान
5#32#सादृश्यप्रत्यभिज्ञान किसको कहते है?#स्मृति और प्रत्यक्ष के विषयभूत पदार्थो में सादृश्य  दिखाते हुये  जोड़रूप ज्ञान को सादृश्य प्रत्यभिज्ञान  कहते है | जैसे- यह गौ ( रोझ) के सदृश हैं |#सादृश्यप्रत्यभिज्ञान
5#33#तर्क किसको कहते है?#व्याप्ति के ज्ञान को तर्क कहते है |#तर्क
5#34#व्याप्ति किसको कहते है?#अविनाभाव सम्बन्ध को व्याप्ति कहते है |#व्याप्ति
5#35#अविनाभावसम्बन्ध किसको कहते है?#जहां -जहां  साधन ( हेतु) होय , वहां - वहां साध्यका  होना और  जहाँ जहां साध्य नहीं होय वहां- वहां  साधन के भी नहीं होने को अविनाभाव  सम्बन्ध कहते है | जैसे-  जहां-जहां  धूम हैं ,वहां- वहां अग्नि हैं और जहां-जहां अग्नि नहीं हैं, वहां -वहां धूम भी नहीं हैं  |#अविनाभावसम्बन्ध
5#36#साधना किसको कहते है?#जो सध्या के बिना नहीं होता है | जैसे- अग्नि का हेतु ( साधन) धूम I#साधना
5#37#साध्य किसको कहते है?#इष्ट, अभादित, असिद्ध को साध्य कहते है I#साध्य
5#38#इष्ट किसको कहते है?#वादी और प्रतिवादी जिसको सिद्ध करना चाहे, उसे इष्ट कहते हैं I#इष्ट
5#39#अबाधित किसको कहते है?#जो दूसरे प्रणाम से भादित नहीं होता | जैसे अग्नि का ठंडापन प्रत्यक्ष प्रमाण से भादित है, इस कारण यह ठण्डापन साध्य नहीं हो सकता |#अबाधित
5#40#असिद्ध किसको कहते है?#जो दूसरे प्रणाम से सिद्ध नहीं होता उसे असिद्ध कहते है | अथवा जिसका निश्चय नहीं होता , उसे असिद्ध कहते है |#असिद्ध
5#41#अनुमान किसको कहते है?#साधन से साध्य के ज्ञान को अनुमान कहते हैं |#अनुमान
5#42#हेत्वाभास ( साधनाभास ) किसको कहते है?#सदोष हेतु को हेत्वाभास कहते हैं  |#हेत्वाभास,साधनाभास
5#43#हेत्वाभास के कितने भेद है?#चार है- असिद्ध, विरुद्ध, अनेकान्तिक ( व्यभिचारी) और अकिंचित्कर  |#हेत्वाभास
5#44#असिद्ध हेत्वाभास किसको कहते है?#जिस हेतु के आभाव ( गैरमौजूदगी) का निश्चय होता है, अथवा जिसके सदभाव (मौजूदगी) में संदेह (शक) होता है, उसे असिद्धहेत्वाभास कहते हैं | जैसे \"शब्द नित्य है I क्योंकि नेत्र का विषय हैं\" परन्तु शब्द कर्ण का विषय हैं , नेत्र का विषय नहीं हो सकता,  इस कारण ' नेत्र का विषय' ` यह हेतु असिद्धहेत्वाभास हैं |#असिद्ध,हेत्वाभास
5#45#विरुद्ध हेत्वाभास किसको कहते है?#साध्य से विरुद्ध पदार्थ के साथ जिसकी व्याप्ति होती हैं  उसे विरुद्ध हेत्वाभास कहते हैं | जैसे 'शब्द नित्य हैं क्योंकि परिणामी हैं | ' इस अनुमान में परिणामी की व्याप्ति अनित्य के साथ है, नित्य के साथ नहीं हैं | इसलिये  नित्यत्व का ' परिणामी हेतु ' विरुद्ध हेत्वाभास हैं I#विरुद्ध,हेत्वाभास
5#46#अनैकान्तिक  (व्यभिचारी) हेत्वाभास किसको कहते है?#जो हेतु पक्ष, सपक्ष , विपक्ष इन तीनो में व्यापता है उसको अनैकान्तिक  हेत्वाभास कहते हैं | जैसे - ' इस कोठे मैं धूम है | क्योंकि इसमें अग्नि हैं | ' यहाँ अग्नि हेतु पक्ष, सपक्ष , विपक्ष  तीनो में व्यापत होने से अनैकान्तिक हेत्वाभास हैं |#अनैकान्तिक हेत्वाभास,व्यभिचारी
5#47#पक्ष किसको कहते है?#जहां सध्या के रहने का शक होता हैं | जैसे ऊपर के दृष्टान्त मैं कोठा |#पक्ष
5#48#सपक्ष किसको कहते है?#जहां साध्य के सदभाव ( मौजूदगी) का निश्चय होता है | जैसे - धूम का सपक्ष , गीले ( ईंधन) से जली  हुई अग्नि वाला रसोईघर |#सपक्ष
5#49#विपक्ष किसको कहते है?#जहां साध्य के अभाव (गैरमौजूदगी) का निश्चय हो | जैसे- अग्नि से तपा हुआ लोहे का गोला |#विपक्ष
5#50#अकिञ्चितकरहेत्वाभास किसको कहते है?#जो हेतु कुछ भी कार्य ( साध्य की सिद्धि ) करने में समर्थ  नहीं होता उसे अकिञ्चितकर हेत्वाभास कहते है |#अकिञ्चितकरहेत्वाभास
5#51#अकिञ्चितकरहेत्वाभास के कितने भेद है?#दो है- एक सिद्धसाधन, दूसरा बाधितविषय |#अकिञ्चितकरहेत्वाभास
5#52#सिद्धसाधन किसको कहते है?#जिस हेतु का सध्या सिद्ध होता है | जैसे - अग्नि गर्म है I क्योंकि- स्पर्शन इन्द्रिय से ऐसा ही प्रतीत होता हैं |#सिद्धसाधन
5#53#बधितविषय हेत्वाभास किसको कहते है?#जिस हेतु के साध्य में दूसरे प्रमाण से बाधा आती है |#बधितविषय,हेत्वाभास
5#54#बधितविषय हेत्वाभास के कितने भेद है?#प्रत्यक्षबधित, अनुमानबाधित, आगमबाधित , स्ववचनबाधित आदि  अनेक भेद हैं |#बधितविषय,हेत्वाभास
5#55#प्रत्यक्षबधित किसको कहते है?#जिस हेतु के साध्य में प्रत्यक्ष से बाधा आती | जैसे ' अग्नि ठण्डी हैं | क्योंकि यह द्रव्य हैं |' तो यह हेतु प्रत्यक्षबाधित है |#प्रत्यक्षबधित
5#56#अनुमान बाधित किसको कहते है?#जिस हेतु के साध्य में अनुमान से बाधा आती हैं | जैसे घास कर्त्ता के बनाये हुये  हैं | क्योंकि ये कार्य हैं | परन्तु इस में अनुमान से बाधा  आती हैं  कि घास आदि किसी के बनाये हुए नहीं है, क्योंकि इनका बने वाला शरीरधारी नहीं हैं | जो जो शरीरधारी के बनाये हुये  नहीं हैं , वे वस्तुए कर्त्ता  के बनाई हुई नहीं हैं | जैसे- आकाश |#अनुमान बाधित
5#57#आगमबाधित किसको कहते है?#शास्त्र से जिसका साध्य  बाधित होता है, उसे आगमबाधित कहते हैं | जैसे- पाप सुख को देने वाला है | क्योंकि यह कर्म है l जो जो कर्म होते है, वे वे सुख देने वाले होते हैं |  जैसे पुण्यकर्म l  इसमें शास्त्र से बाधा आती हैं |  क्योंकि शास्त्र में  पाप को दुःख देने वाला लिखा है |#आगमबाधित
5#58#स्ववचनबाधित किसको कहते है?#जिसके साध्य  में  अपने वचन से ही बाधा  आती हैं | जैसे मेरी माता बन्ध्या  है | क्योंकि पुरुष का संयोग रहने पर भी उसके गर्भ नहीं  रहता |#स्ववचनबाधित
5#59#अनुमान के कितने अंग है?#पांच है | प्रतिज्ञा, हेतु, उदाहरण , उपनय और निगमन |#अनुमान,अंग
5#60#प्रतिज्ञा किसको कहते है?#पक्ष और साध्य के कहने को प्रतिज्ञा कहते है | जैसे- ' इस पर्वत मैं अग्नि है | '#प्रतिज्ञा
5#61#हेतु किसको कहते है?#साधन के वचन( कथन) को हेतु कहते है |  जैसे- क्योंकि ' यह धूमवान हैं | '#हेतु
5#62#उदाहरण किसको कहते है?#व्याप्तिपूर्वक दृष्टान्त के कहने को उदाहरण कहते है |  जैसे- जहां जहां धूम हैं , वहां वहां अग्नि हैं| जैसे रसोई का घर | जहां जहां  अग्नि नहीं है, वहां वहां धूम भी नहीं हैं |  जैसे तालाब |#उदाहरण
5#63#दृष्टान्त किसको कहते है?#जहां पर साध्य और  साधन की मौजूदगी या गैरमौजूदगी दिखाई जाती | जैसे रसोईघर अथवा तालाब |#दृष्टान्त
5#64#दृष्टान्त के कितने भेद है?#दो हैं - एक अन्वयदृष्टान्त दूसरा व्यतिरेकदृष्टान्त |#दृष्टान्त
5#65#अन्वयदृष्टान्त किसको कहते है?#जहां साधन की मौजूदगी में साध्य  की मौजूदगी दिखाई जाती हैं | जैसे - रसोई के घर में धूम का सदभाव होने पर अग्नि का सदभाव  दिखाया गया |#अन्वयदृष्टान्त
5#66#व्यतिरेकदृष्टान्त किसको कहते है?#जहां साध्य की गैरमौजूदगी में साधन की गैरमौजूदगी दिखाई जाती हैं  | जैसे- तालाब  |#व्यतिरेकदृष्टान्त
5#67#उपनय किसको कहते है?#पक्ष और साधन में दृष्टान्त  की सदृशता दिखाने  को उपनय कहते हैं  | जैसे - यह पर्वत भी वैसा ही धूमवान  है |#उपनय
5#68#निगमन किसको कहते है?#नतीजा निकालकर प्रतिज्ञा के दोहराने को निगमन कहते हैं  | जैसे - इसलिए यह पर्वत भी अग्निमान है  |#निगमन
5#69#हेतु के कितने भेद है?#तीन है - केवलान्वयी, केवलव्यतिरेकी और अन्वयव्यतिरेकी  |#हेतु
5#70#केवलान्वयी हेतु किसको कहते है?#जिस हेतु में सिर्फ अन्वयदृष्टान्त होता हैं | जैसे- जीव अनेकान्तस्वरूप है | क्योंकि सत्स्वरूप  है| जो जो सत्स्वरूप होता है ,वह अनेकान्तस्वरूप होता है | जैसे- पुदगलादिक |#केवलान्वयी,हेतु
5#71#७१- केवलव्यतिरेकी हेतु  किसको कहते है?#जिसमे सिर्फ व्यतिरेक दृष्टान्त पाया जाता है, जैसे- जिन्दा शरीर में आत्मा है | क्योंकि इसमें स्वासोच्छ्वास  हैं | जहां जहां  आत्मा नहीं होता वह वहां स्वासोच्छ्वास भी नहीं होता | जैसे- चौकी  वैगेरह |#केवलव्यतिरेकी,हेतु
5#72#अन्वयव्यतिरेकी हेतु किसको कहते है?#जिसमे अन्वयदृष्टान्त और व्यतिरेक दृष्टान्त दोनों होते हैं | जैसे- पर्वत मैं अग्नि हैं | क्योंकि  इसमें धूम है जहां जहां धूम हैं , वहां वहां अग्नि होती हैं | जैसे रसोई का घर | जहां जहां  अग्नि नहीं होती , वहां वहां धूम भी नहीं होता |  जैसे -तालाब |#अन्वयव्यतिरेकी,हेतु
5#73#आगमप्रमाण किसको कहते है?#आप्त के वचन आदि से उत्पन्न हुये पदार्थ के ज्ञान को आगमप्रमाण कहते है |#आगमप्रमाण
5#74#आप्त किसको कहते है?#परमहितोपदेशक, वीतराग, सर्वज्ञदेव को आप्त कहते है |#आप्त
5#75#प्रमाण का विषय क्या है ?#सामान्य  अथवा धर्मी तथा विशेष अथवा धर्म दोनों अंशो का समूह रूप वस्तु प्रमाण का विषय है |#प्रमाण
5#76#विशेष किसको कहते है?#वस्तु के किसी खास अंश अथवा हिस्से को विशेष कहते है |#विशेष
5#77#विशेष के कितने भेद है?#दो है एक सहभावी विशेष, दूसरा त्रमभावी विशेष |#विशेष
5#78#सहभावी विशेष किसको कहते है?#वस्तु के पुरे हिस्से और उसकी सब अवस्थाओं  में  रहने वाले विशेष को सहभावी विशेष अथवा गुण कहते हैं |#सहभावी,विशेष
5#79#क्रमभावी विशेष किसको कहते है?#क्रम से होने वाले वस्तु के विशेष को क्रमभावी विशेष अथवा पर्याय कहते है |#क्रमभावी,विशेष
5#80#प्रमाणाभास किसको कहते है?#मिथ्याज्ञान को प्रमाणाभास कहते है|#प्रमाणाभास
5#81#प्रमाणाभास के कितने भेद है?#तीन हैं - संशय, विपर्यय  और अनध्यवसाय|#प्रमाणाभास
5#82#संशय किसको कहते है?#विरुद्ध अनेक कोटिका स्पर्श करने वाले ज्ञान को संशय कहते है| जैसे यह सीप है या चांदी |#संशय
5#83#विपर्यय किसको कहते है?#विपरीत एक कोटि के निश्चय करने वाले ज्ञान को विपर्यय कहते है | जैसे सीप को चांदी जानना |#विपर्यय
5#84#अनध्यवसाय किसको कहते है?#‘यह क्या है?’ ऐसे प्रतिभास को अनध्यवसाय कहते है | जैसे मार्ग में चलते हुये व्यक्ति के तृण वगैरह  का ज्ञान |#अनध्यवसाय
5#85#नय किसको कहते है?#वस्तु के एकदेश को जानने वाले ज्ञान को नय कहते है |#नय
5#86#नय के कितने  भेद है ?#दो हैं, एक निश्चयनय दूसरा व्यवहारनय अथवा उपनय|#नय
5#87#निश्चयनय किसको कहते है?#वस्तु के किसी असली अंश को ग्रहण करने वाले ज्ञान को निश्चयनय कहते है| जैसे- मिट्टी के घड़ेको मिट्टी का घड़ा कहना |#निश्चयनय
5#88#व्यवहारनय किसको कहते है?#किसी निमित्त के वश से एक पदार्थ को दूसरे पदार्थरूप जानने वाले ज्ञान को व्यवहारनय कहते है | जैसे- मिट्टी के घड़ेको घी के रहने के निमित्तसे घी का घड़ा कहना |#व्यवहारनय
5#89#निश्चयनय के कितने भेद है ?#दो हैं - एक  द्रव्यार्थिकनय दूसरा पर्यायार्थिकनय|#निश्चयनय
5#90#द्रव्यार्थिक नय किसको कहते है?#जो नय द्रव्य अर्थात सामान्य को ग्रहण करता है|#द्रव्यार्थिक,नय
5#91#पर्यायार्थिकनय किसको कहते है?#जो नय विशेष ( गुण  अथवा पर्याय को विषय करता है)|#पर्यायार्थिकनय
5#92#द्रव्यार्थिक नय के कितने  भेद है ?#तीन हैं , नैगम, संग्रह, व्यवहार  |#द्रव्यार्थिक,नय
5#93#नैगमनय किसको कहते है?#दो पदार्थों में से को गौण  और दूसरे को प्रधान करके भेद अथवा अभेद को विषय करने वाला ज्ञान नैगमनय  है अथवा पदार्थ के संकल्प को ग्रहण करने वाला नय  नैगमनय हैं | जैसे- कोई आदमी रसोई घर में  चांवल चुनता था | किसी ने उससे पूछा कि क्या कर रहे हो? तब उसने कहा कि भात बना रहा हूं  | यहाँ चांवल और भात में अभेदविवक्षा हैं  | अथवा चांवलों मैं भात का संकलप हैं |#नैगमनय
5#94#संग्रहनय किसको कहते है?#अपनी जाति का विरोध नहीं करके अनेक पदार्थों को एकपने से जो ग्रहण करता हैं  उसे संग्रहनय कहते हैं∣जैसे जीव के कहने से चारो गति के सब जीवों का ग्रहण ∣#संग्रहनय
5#95#व्यवहारनय किसको कहते है?#जो नय संग्रहनय से ग्रहण किये हुये पदार्थों में विधिपूर्वक भेद करता हैं वह व्यवहारनय हैं ∣ जैसे जीव के त्रस और स्थावर आदि भेद∣#व्यवहारनय
5#96#पर्यायार्थिकनय के कितने  भेद है ?#चार हैं- ऋजुसूत्र, शब्द, समभिरूढ़ और एवंभूत∣#पर्यायार्थिकनय
5#97#ऋजुसूत्रनय किसको कहते है?#भूत, भविष्यत् की अपेक्षा न करके वर्तमान पर्यायमात्र को जो ग्रहण करता है, वह ऋजुसूत्रनय हैं ∣#ऋजुसूत्रनय
5#98#शब्दनय किसको कहते है?#लिंग, कारक, वचन, काल, उपसर्ग आदि के भेद से जो पदार्थ को भेदरूप ग्रहण करता है वह शब्दनय हैं∣ जैसे दार, भार्या, कलत्र ये तीनों  भिन्न- भिन्न लिंग के शब्द एक ही स्त्रीपदार्थ के वाचक हैं∣\nयह नय स्त्रीपदार्थ को तीन भेदरूप  ग्रहण करता हैं∣ इसी प्रकार कारकादिक  के दृष्टान्त जानना ∣#शब्दनय
5#99#समभिरूढ़ नय किसको कहते है?#लिंगादिक का भेद न होने पर भी पर्यायशब्द के भेद से जो पदार्थ को भेदरूप ग्रहण करता हैं ∣ जैसे- इंद्र, शत्र, पुरन्दर ये तीनो एक ही लिंग के पर्याय वाची शब्द देवराज के वाचक हैं ∣ यह नय देवराज को तीन भेदरूप ग्रहण करता है∣#समभिरूढ़,नय
5#100#एवंभूतनय किसको कहते है?#जिस शब्द का क्रियारूप अर्थ, उसी क्रियारूप परिणमे पदार्थ को जो ग्रहण करता है, वह एवंभूतनय हैं∣ जैसे पुजारी को पूजा करते समय ही पुजारी कहना∣#एवंभूतनय
5#101#व्यवहारनय या उपनय  के कितने  भेद है ?#तीन है- सदभूत व्यवहार नय , असदभूत व्यवहारनय और उपचरित व्यवहारनय अथवा उपचरित असदभूत व्यवहारनय ∣#व्यवहारनय,उपनय
5#102#सदभूतव्यवहार नय किसे कहते हैं ?#एक अखण्ड द्रव्य को भेदरूप विषय करने वाले ज्ञान को सदभूतव्यवहारनय कहते हैं ∣ जैसे- जीवके केवलज्ञानदिक या मतिज्ञानदिक गुण∣#सदभूतव्यवहार,नय
5#103#असदभूतव्यवहारनय किसे कहते हैं ?#जो मिले हुये भिन्न पदार्थों  को अभेदरूप ग्रहण करता हैं ∣ जैसे- यह शरीर मेरा है∣ अथवा मिट्टी के घड़े को घी का घड़ा कहना  ∣#असदभूतव्यवहारनय
5#104#उपचरितव्यवहारनय अथवा उपचरित असदभूतव्यवहारनय  किसको कहते है?#अत्यंत भिन्न पदार्थोंको जो अभेदरूप ग्रहण करता हैं ∣ जैसे- हाथी, घोडा, महल, मकान मेरे हैं इत्यादि ∣#उपचरितव्यवहारनय,उपचरित,असदभूतव्यवहारनय
5#105#निक्षेप किसको कहते है?#प्रमाणों और नयों से प्रचलित लोकव्यवहारको निक्षेप कहते हैं ∣#निक्षेप
5#106#निक्षेप  के कितने  भेद है ?#चार हैं - नामनिक्षेप, स्थापनानिक्षेप, द्रव्यनिक्षेप और भावनिक्षेप ∣#निक्षेप
5#107#नामनिक्षेप  किसको कहते है?#गुण, जाती, द्रव्य और क्रिया की अपेक्षा के बिना लोकव्यवहार लिए किसी का कोई नाम रखने को नाम निक्षेप कहते हैं ∣ जैसे- किसी ने अपने लड़के का नाम हाथीसिंह रखा∣ परंतु उसमे हाथी और सिंह  दोनों के गुण जाती, द्रव्य या क्रिया नहीं हैं ∣#नामनिक्षेप
5#108#स्थापनानिक्षेप किसको कहते है?#तदाकार या अतदाकार पदार्थ ( वस्तु  में यह वह हैं, इसप्रकार अवधान, आरोप, मान्यता व स्थापना को स्थापनानिक्षेप कहते हैं ∣ जैसे पार्श्वनाथ के प्रतिबिम्ब में पार्श्वनाथ की मान्यता या आरोप अथवा शतरंज की मोहरो में हाथी  घोडा आदि की मान्यता या आरोप ∣#स्थापनानिक्षेप
5#109#नामनिक्षेप और स्थापनानिक्षेप में क्या अन्तर है ?#नामनिक्षेप में मूलपदार्थ की तरह सत्कार आदिक नहीं होता, परन्तु स्थापनानिक्षेप में सत्कार आदिक होता हैं∣जैसे- किसी ने अपने लड़के का नाम पार्श्वनाथ रख लिया, तो उस लड़के का सत्कार पार्श्वनाथ की तरह नहीं होता ∣ परन्तु पार्श्वनाथ की प्रतिमा का सत्कार आदिक होता है ∣#नामनिक्षेप,स्थापनानिक्षेप
5#110#द्रव्यनिक्षेप किसको कहते है?#भूत और भविष्यत् पर्याय की मुख्यतासहित वस्तु को द्रव्यनिक्षेप  कहते हैं, जैसे- राजा के पुत्र को राजा कहना या सेवामुक्त शिक्षक को शिक्षक कहना∣#द्रव्यनिक्षेप
5#111#भावनिक्षेप किसको कहते है?#वर्तमानपर्यायसंयुक्त वस्तु को भावनिक्षेप कहते हैं ∣ जैसे - राज्य करते समय ही पुरुष को राजा कहना ∣#भावनिक्षेप
